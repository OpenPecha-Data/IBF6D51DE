༄༅།།བོད་ཀྱི་ནང་བསྟན་དཔེ་ཚོགས་ལྟེ་གནས།།
Tibetan Buddhist Resource Center
Text Scan Input Form - Title Page
Work: W25992 ImageGroup: 11 PD36383
LCCN: ||2004326362 ISBN: 9624501599
Title:
 རྗེ་བཙུན་ཧོར་ཆེན་པ་ཡེ་ཤེས་རྒྱ་མཚོའི་དོགས་སྤྱོད་ཕྱོགས་བསྡུས
rje btsun hor chen pa ye shes rgya mtsho'i dogs spyod phyogs bsdus
Author:
 ཡེ་ཤེས་རྒྱ་མཚོ
ye shes rgya mtsho
Descriptor: published by mdo smad dhlH tsha dgon chen
Original Publication: legs gsung chos kyi gru char;n/a
Place: zhang kang
Publisher: zhang lang then mã dpe skrun khang
Date: 2001
Volume:
12
Total Volumes:
TBRC Pages:
Introductory Pages: In/a
Text Pages: n/a
Scanning Information: Scanned at M /S Satluj Infotech Images, E-45, Sector 27 Noida, District Gautam Buddha
Nagar, U.P. 201301 via New Delhi, IN for the Tibetan Buddhist Resource Center, 150 17th
st., New York, NY 10011, U.S.A 2006. Comments: 2008

༄༅། ། རྗེ་བཙུན་ཧོར་ཆེན་པ་ཡེ་ཤེས་རྒྱ་མཚོས་མཛད་པའི་
དོགས་དཔྱོད་ཕྱོགས་བསྡུས་
བཞུགས་སོ། །
(སྨད་ཆ)
ཞང་ཀང་ཐེན་མཱ་དཔེ་སྐྲུན་ཁང་།

དཀར་ཆག
དངོས་པོ་བརྒྱད་དང་དོན་བདུན་ཅུའི་དོགས་དཔྱོད་ལུང་རིགས་
སྒྲོན་མེ་ཞེས་བྱ་བ་བཞུགས་སོ། ། (1）
དྲིས་ལན་པད་དཀར་ཕྲེང་བའི་དོགས་དཔྱོད་བདུད་རྩིའི་འོད་ཅན་
ཞེས་བྱ་བ་བཞུགས་སོ། ། ..…….. ……….… (157)
དྲང་ངེས་རྣམ་འབྱེད་ཀྱི་དོགས་དཔྱོད་ལེགས་བཤད་ཀུན་བཏུས་
ཞེས་བྱ་བ་བཞུགས་སོ། ། 
..... (167)
ཆོས་མངོན་མཛོད་ནས་བྱུང་བའི་མིང་གི་རྣམ་གྲངས་དང་དེ་དག་གི་
རྙེད་ཚུལ་སོགས་གསལ་བར་བྱེད་པའི་རིགས་ལམ་ནོར་བུའི་
བང་མཛོད་ཅེས་བྱ་བ་བཞུགས་སོ། ། ..….…. (367)

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 1 •
--བ་མ་-----་་་་་་་་་་་སབ་
༄༅། ། དངོས་པོ་བརྒྱད་དང་དོན་བདུན་ཅུའི་
དོགས་དཔྱོད་ལུང་རིགས་སྒྲོན་མེ་
ཞེས་བྱ་བ་བཞུགས་སོ། །
༄༅། ། ན་མོ་བུདྡྷ་བོ་དྷི་ས་ཏྭཱ་ཡ། མི་འགྱུར་ཆོས་སྐུའི་མཁའ་ལ་མཁྱེན་བརྩེའི་རྫོགས་ལྡན་ཆུ་འཛིན་
འཁྲིགས་པ་ལས། ། ལུང་རིགས་གློག་ཕྲེང་དྲག་ཏུ་འཁྱུག་ཅིང་སྟོང་ཉིད་ང་རོའི་འབྲུག་སྒྲ་སྒྲོག ། སྣ་ཚོགས་གདུལ་
བྱའི་མོས་པ་ཇི་བཞིན་དམ་ཆོས་བདུད་རྩིའི་ཆར་རྒྱུན་གྱིས། ། སྨིན་ཅིང་གྲོལ་མཛད་རྗེ་བཙུན་བླ་མ་ཐུབ་པའི་དབང་
པོར་མགོས་ཕྱག་འཚལ། ། མདོ་ཡི་སྦས་དོན་རྒྱན་གྱིས་བཤད་པའི་ཚུལ། ། རྒྱ་བོད་མཁས་པའི་བཞེད་སྲོལ་མི་འདྲ་
བས། ། དེ་དག་མ་འདྲེས་གསལ་བར་བྱ་བའི་ཕྱིར། ། དོགས་དཔྱོད་ལུང་རིགས་སྒྲོན་མེ་འདི་ན་འགོད། ། དེ་ལ་
འདིར་དངོས་པོ་བརྒྱད་དང་དོན་བདུན་ཅུའི་དོགས་དཔྱོད་ཅུང་ཟད་འགོད་པ་ལ། ཁ་ཅིག་ན་རེ། ཇི་ལྟ་ཇི་སྙེད་གྱི་
རྣམ་པ་མ་ལུས་པ་སྐད་ཅིག་མ་གཅིག་ལ་མངོན་སུམ་དུ་རྟོགས་པའི་མཐར་ཐུག་གི་མཁྱེན་པ། རྣམ་མཁྱེན་གྱི་མཚན་
ཉིད་ཡིན་ཏེ། གསེར་ཕྲེང་ལས། རྣམ་མཁྱེན་ནི། ཇི་ལྟ་ཇི་སྙེད་ཀྱི་རྣམ་པ་མ་ལུས་པ་སྐད་ཅིག་མ་གཅིག་ལ་མངོན་
སུམ་དུ་མཁྱེན་པའོ། ། ཞེས་དང་། དོན་བདུན་ཅུའི་མཐའ་དཔྱོད་ལས་ཀྱང་དེ་བཞིན་དུ་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་དེ། འདིར་བདེན་གཉིས་མཁྱེན་ཚུལ་གྱི་སྒོ་ནས་རྣམ་མཁྱེན་གྱི་མཚན་ཉིད་འཇོག་མི་
རིགས་པའི་ཕྱིར་ཏེ། རྣམ་བཤད་སྙིང་བོའི་རྒྱན་ལས། དང་པོ་རྣམ་མཁྱེན་ལ། མཚན་ཉིད་ནི་སེམས་བསྐྱེད་ལ་
སོགས་པའི་ཆོས་བཅུ་མངོན་སུམ་གྱི་རྟོགས་པ་མཐར་ཐུག་པའི་ཡེ་ཤེས། འདིའི་རྣམ་མཁྱེན་བདེན་གཉིས་མཁྱེན་པ་
ཙམ་གྱི་སྒོ་ནས་བཞག་པ་ནི་སློབ་དཔོན་གྱི་བཞེད་པ་མ་ཡིན་ཏེ། རང་གི་ཐོབ་བྱའི་རྣམ་མཁྱེན་དེའི་རྟོགས་བྱ་བསྟན་
པ་ཉིད་ཀྱིས་ཐེག་པ་ཆེན་པོའི་ལམ་སྤྱིའི་ལུས་བློ་ཡུལ་དུ་འཆར་བ་ཞིག་དགོས་པ་ཡིན་ནོ། ། ཞེས་གསུངས་པའི་ཕྱིར་
ཟེར་ན་བརྟག ཁ་ཅིག ཇི་ལྟ་བ་དང་ཇི་སྙེད་པ་རྟོགས་པའི་རྣམ་མཁྱེན་གཉིས་རྣམ་མཁྱེན་གྱི་དབྱེ་བ་ཡིན་ཏེ།
གསེར་ཕྲེང་ལས། དབྱེ་ན་ཇི་ལྟ་ཇི་སྙེད་ཀྱི་རྣམ་མཁྱེན་གཉིས་སོ། ། ཞེས་དང་། ཡིག་ཆར་ཡང་དེ་དང་འདྲ་བར་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། ཆོས་ཐམས་ཅད་རྟོགས་པའི་རྣམ་མཁྱེན་སྐབས་འདིར་
རྣམ་མཁྱེན་གྱི་དབྱེ་བར་མི་རིགས་པའི་ཕྱིར་ཏེ། རྣམ་བཤད་ལས། མཚན་གཞི་ནི་སྤྱིར་དབྱེ་བའི་དབང་དུ་བྱས་ན།
ཤེས་བྱའི་རྣམ་པ་ཐམས་ཅད་མཁྱེན་པ་དང་། རྒྱུ་འབྲས་གཙོ་བོའི་དོན་བཅུ་མངོན་སུམ་དུ་མཁྱེན་པའི་ཡེ་ཤེས་

· 2 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད། །
གཉིས་ལས་འདིར་ནི་ཕྱི་མའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་པར་ཐལ།
ཁྱེད་རྣམས་ཀྱིས་དབྱེ་བར་བཤད་པ་དེ་རྣམས་རྣམ་མཁྱེན་དང་དོན་གཅིག་ཡིན་པའི་ཕྱིར་ཏེ། ཁྱབ་ཆེ་ཆུང་མེད་ལ་
རྣམ་མཁྱེན་ཡིན་པར་འདྲ་བའི་ཕྱིར། ཁྱབ་སྟེ། རྣམ་མཁྱེན་དང་དོན་གཅིག་ཡིན་རྣམ་མཁྱེན་གྱི་དབྱེ་བ་ཡང་ཡིན་
པའི་གཞི་མཐུན་པ་མེད་པའི་ཕྱིར་ཏེ། གཞན་དུ་ན་ཡོད་པ་ཤེས་བྱའི་དབྱེ་བར་ཐལ་བའི་ཕྱིར་ཏེ། ལེའུ་དང་པོའི་
མཐའ་དཔྱོད་ལས། ཡང་སྔ་ཕྱིའི་མཁས་པ་མང་པོས་གཞི་གྲུབ་ན། དགག་རྟགས་ཡང་དག་དང་རང་བཞིན་གྱི་
རྟགས་ཡང་དག་གིས་ཁྱབ་པ་ཁས་བླངས་ནས་རྟགས་ཡང་དག་ལ་འབྲས་རང་མ་དམིགས་པའི་རྟགས་ཡང་དག་
གསུམ་དུ་ཁས་ལེན་པ་ཚིག་ལ་དངོས་འགལ་ཡིན་པར་གོ་སྟེ། ཤེས་བྱ་ལ་གཞལ་བྱ་དང་། ཡོད་པ་དང་། དངོས་པོ་
གསུམ་དུ་གྲངས་ངེས་པར་ཐལ། རྟགས་ཡང་དག་ལ་འབྲས་བུ་དང་རང་བཞིན་དང་མ་དམིགས་པའི་རྟགས་ཡང་
དག་གསུམ་དུ་གྲངས་ངེས་པའི་ཕྱིར། རྟགས་སོང་། མ་ཁྱབ་ན། རང་བཞིན་གྱི་རྟགས་ཡང་དག་དང་མ་དམིགས་
པའི་རྟགས་ཡང་དག་གཉིས། རྟགས་ཡང་དག་གི་ཡ་གྱལ་ཡིན་པར་ཐལ། མ་ཁྱབ་པ་དེའི་ཕྱིར། འདོད་ན། རང་
བཞིན་གྱི་རྟགས་ཡང་དག་གི་ཡ་གྱལ་ལ་རྟགས་ཡང་དག་དང་མ་དམིགས་པའི་རྟགས་ཡང་དག་འཇོག་རིགས་པར་
ཐལ། རྟགས་ཡང་དག་དང་རང་བཞིན་གྱི་རྟགས་ཡང་དག་དང་མ་དམིགས་པའི་རྟགས་ཡང་དག་གསུམ་ཁྱབ་ཆེ་
ཆུང་མེད་ཀྱང་ཕྱི་མ་གཉིས་སྔ་མའི་ཡ་གྱལ་དང་། སྔ་མ་ཕྱི་མ་གཉིས་ཀྱི་དབྱེ་གཞི་ཡིན་པའི་ཕྱིར། འཁོར་གསུམ་
ཁས། འདོད་ན། རྟགས་ཡང་དག་ཆོས་ཅན། ཁྱོད་ཁྱོད་ཀྱི་དབྱེ་གཞི་དང་ཁྱོད་ཁྱོད་ཀྱི་ཡ་གྱལ་གཉིས་ཀ་མ་ཡིན་
པར་ཐལ། བདག་མེད་ཡིན་པའི་ཕྱིར། ཞེས་གསུངས་པའི་ཕྱིར། འདི་ལ་ཁ་ཅིག ཁྱོད་ཀྱི་བཤད་ཚུལ་མི་འཐད་
དེ། སངས་རྒྱས་ཀྱི་ཇི་ལྟ་ཇི་སྙེད་ཀྱི་ཡེ་ཤེས་གཉིས་རྣམ་མཁྱེན་མ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས།
སངས་རྒྱས་ཀྱི་ཇི་ལྟ་བ་མཁྱེན་པའི་ཡེ་ཤེས་དང་། ཇི་སྙེད་པ་མཁྱེན་པའི་ཡེ་ཤེས་ནི་རྣམ་མཁྱེན་མ་ཡིན་ཏེ། གལ་ཏེ་
དེ་དག་ཡིན་ན་རྣམ་མཁྱེན་ཡིན་དགོས་ན། དངོས་པོ་ཡིན་ན་དོན་དམ་ཡིན་པས་ཁྱབ་པར་ཐལ། དེ་ཡིན་ན་དོན་
དམ་དཔྱོད་བྱེད་ཀྱི་མངོན་སུམ་ཚད་མའི་དངོས་ཀྱི་གཞལ་བྱ་ཡིན་པས་ཁྱབ་པའི་ཕྱིར། མ་གྲུབ་ན། སངས་རྒྱས་ཀྱི་
ཇི་ལྟ་བ་མཁྱེན་པའི་ཡེ་ཤེས་ཡིན་ན། རྣམ་མཁྱེན་ཡིན་པས་ཁྱབ་པ་བུད། དེས་ན་རྣམ་མཁྱེན་ཀྱིས་ཀྱང་ཇི་ལྟ་བ་
མཁྱེན་ལ། ཇི་ལྟ་བ་མཁྱེན་པའི་ཡེ་ཤེས་མིན་ནོ། ། དེ་མི་འགལ་ལམ་ཞེ་ན། འོ་ན་ལམ་ཤེས་ན། ལམ་ཤེས་ཡིན་
པས་ཁྱབ་པར་ཐལ་ཞིང་། སྔོ་འཛིན་དང་མིག་ཤེས་ཡིན་ན་སྔོན་འཛིན་མིག་ཤེས་ཡིན་པས་ཁྱབ་པར་ཐལ། དེ་
འདོད་ན། ཁྲ་འཛིན་མིག་ཤེས་ཀྱང་དེར་ཐལ་ལོ། ། བརྗོད་པར་བྱ་བ་མང་ཡང་རེ་ཞིག་བཞག་གོ ། ཞེས་དང་།
གཞན་ཡང་། དེ་གཉིས་ཀ་རྣམ་མཁྱེན་ཡིན་ན་དོན་གཅིག་ཡིན་དགོས་པ་ལས་དེ་གཉིས་འགལ་བའི་ཕྱིར་ཏེ། རྩ་
ཤེས་ཊིཀ་ཆེན་ལས། ཇི་ལྟ་བ་དང་ཇི་སྙེད་པ་མཁྱེན་པའི་ཡེ་ཤེས་ཀྱང་ངོ་བོ་ཐ་མི་དད་པས་སངས་རྒྱས་ཀྱི་ཡེ་ཤེས་

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད། •3 •
གཅིག་གིས་ཀྱང་ཤེས་བྱ་ཀུན་ལ་ཁྱབ་པར་བཤད་པ་དང་ཡང་མི་འགལ་ཏེ། ཡེ་ཤེས་ཆོས་སྐུ་དང་གཟུགས་སྐུ་གཉིས་
ངོ་བོ་གཅིག་ཡིན་ཀྱང་དེ་གཉིས་ཕན་ཚུན་ཡིན་མི་དགོས་པ་བཞིན་དུ་ཡེ་ཤེས་གཉིས་ཀྱང་དེ་དང་འདྲའོ། ། ཞེས་
དང་། ལམ་རིམ་ལས་ཀྱང་དེ་བཞིན་དུ་གསུངས་པའི་ཕྱིར་ཟེར་ན་བརྟག ཡང་ཁ་ཅིག ཟག་མེད་ཡེ་ཤེས་སྡེ་ཚན་
ཉེར་གཅིག་པོ་རྣམ་མཁྱེན་གྱི་དབྱེ་བ་ཡིན་ཏེ། དེ་རྣམས་ཡེ་ཤེས་ཆོས་སྐུའི་དབྱེ་བ་ཡིན་པར་རྩ་འགྲེལ་ཀུན་གྱིས་
གསུངས་པའི་ཕྱིར་ཏེ། རྩ་བར། བྱང་ཆུབ་ཕྱོགས་མཐུན་ཚད་མེད་དང་། ནས། ཆོས་ཀྱི་སྐུ་ཞེས་བརྗོད་པ་
ཡིན། ། ཞེས་གསུངས་པའི་ཕྱིར། ཁྱབ་སྟེ། དེའི་ཐད་ཀྱི་ཉི་སྣང་རྒྱུན་སྣང་སོགས་འགྲེལ་བ་ཐམས་ཅད་ལས་དེ་
ལྟར་གསུངས་ལ། ཡིག་ཆར་ཡང་། དབྱེ་ན། ཟག་མེད་ཡེ་ཤེས་སྡེ་ཚན་ཉེར་གཅིག་ཡོད། ཅེས་གསུངས་པའི་ཕྱིར་
ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། ཟག་མེད་ཡེ་ཤེས་སྡེ་ཚན་ཉེར་གཅིག་པོ་གང་རུང་ལ།
རྣམ་མཁྱེན་ཡིན་པས་མ་ཁྱབ་པའི་ཕྱིར་ཏེ། དེ་དག་ལས་བྱང་ཕྱོགས་སོ་བདུན། ཚད་མེད་བཞི། རྣམ་ཐར་བརྒྱད།
མཐར་གནས་སྙོམས་འཇུག་དགུ། ཟད་པར་བཅུ། ཟིལ་གནོན་བརྒྱད། ཉོན་མོངས་མེད་པའི་ཏིང་ངེ་འཛིན།
སྨོན་གནས་མཁྱེན་པ་དང་། མངོན་ཤེས་དྲུག སོ་རིག་བཞི་རྣམས་ཐེག་དམན་དང་ཐུན་མོང་བ་དང་། ཡོངས་
དག་བཞི་དང༌། དབང་བཅུ་རྣམས་བྱང་སེམས་དང་ཐུན་མོང་བ་ཡིན་ལ། གཞན་རྣམས་སངས་རྒྱས་ཀྱི་ཐུན་མོང་
མིན་པའི་ཡོན་ཏན་ཡིན་པའི་ཕྱིར་ཏེ། གསེར་ཕྲེང་ལས། བྱང་ཆུབ་ཕྱོགས་མཐུན་ནས་རྣམ་པ་ཐམས་ཅད་མཁྱེན་
པ་ཉིད་ཀྱི་བར་བརྒྱ་ཞེ་བཞི། མཐའི་དང་གིས་བསྡུས་པའི་མཁྱེན་པ་གཉིས་དང་བཅས་པས་བརྒྱ་ཞེ་དྲུག་ལ་ཡེ་ཤེས་
ཆོས་ཀྱི་སྐུ་ཞེས་མདོ་ལས་དོན་གྱིས་བརྗོད་པ་སྟེ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། ཚད་མེད་པ་
བཞི་དང་། རྣམ་པར་ཐར་པ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་དང་། ཟད་པར་
གྱི་སྐྱེ་མཆེད་བཅུ་དང་། ཟིལ་གྱིས་གནོན་པའི་སྐྱེ་མཆེད་བརྒྱད་དང་། ཉོན་མོངས་མེད་པའི་ཏིང་ངེ་འཛིན་དང་།
སྨོན་གནས་མཁྱེན་པ་དང་། མངོན་པར་ཤེས་པ་དྲུག་དང་། སོ་སོར་ཡང་དག་པར་རིག་པ་བཞི་དང་། རྣམ་པ་
ཐམས་ཅད་དུ་ཡོངས་སུ་དག་པ་བཞི་དང་། དབང་བཅུ་དང་། སྟོབས་བཅུ་དང་། མི་འཇིགས་པ་བཞི་དང་།
བསྲུང་བ་མེད་པ་གསུམ་དང་། དྲན་པ་ཉེ་བར་བཞག་པ་གསུམ་དང་། བསྙེལ་བ་མི་མངའ་བའི་ཆོས་ཉིད་དང་།
བག་ཆགས་ཡང་དག་པར་བཅོམ་པ་དང་། ཐུགས་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
དང་། རྣམ་པ་ཐམས་ཅད་མཁྱེན་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། ཐམས་ཅད་ཤེས་པ་ཉིད་དེ་
རབ་འབྱོར་འདི་དག་ནི་ཟག་པ་མེད་པའི་ཆོས་ཐམས་ཅད་ཅེས་བྱའོ། ། ཞེས་སོ། ། དེ་ལ་རྒྱུད་དབང་བཙན་པར་
བྱས་ན་ཐམས་ཅད་ཀྱང་ཐུབ་པའི་ཐུན་མོང་མ་ཡིན་པ་ཡིན་མོད། མཚན་ཉིད་དབང་བཙན་པར་བྱས་ན་ཕྱོགས་
མཐུན་ནས་སོ་སོ་རིག་བཞི་ཐེག་དམན་དང་། ཡོངས་དག་དང་དབང་བཅུ་སེམས་དཔའ་དང་ཐུན་མོང་བ་དང་།

• 4 · ་དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ལྷག་མ་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་ནོ། ། ཞེས་གསུངས་པའི་ཕྱིར་ཟེར་ན་དཔྱད་གཞི་ཆེ། རྒྱུན་
མཐའི་བར་ཆད་མེད་ལམ་གྱི་རྒྱུན་དུ་གྱུར་པའི་རྣམ་མཁྱེན་གྱིས་རྒྱུན་མཐའི་དུས་སུ་སྟོང་ཉིད་ཐམས་ཅད་མངོན་སུམ་
དུ་རྟོགས་ནས་སངས་རྒྱས་པ་དང་དུས་མཉམ་དུ་ཀུན་རྫོབ་ཐམས་ཅད་མངོན་སུམ་དུ་རྟོགས་ལ། སངས་རྒྱས་པ་
དང་དུས་མཉམ་དུ་སྟོང་པ་ཉིད་གསར་དུ་རྟོགས་པ་མིན་པས་བདེན་གཉིས་ཅིག་ཅར་མངོན་སུམ་དུ་རྟོགས་ཚུལ་ལ་
ཞིབ་ཆ་དགོས། ཁ་ཅིག་ན་རེ། ལམ་ཤེས་ཡིན་ན། སློབ་ལམ་ཡིན་པས་ཁྱབ་སྟེ། གསེར་ཕྲེང་ལས། ལམ་ཤེས་ཀྱི་
མཚན་ཉིད་ནི། ལམ་གསུམ་རང་བཞིན་མེད་པར་རྟོགས་ཤིང་རྫོགས་སྨིན་སྦྱངས་ནས་ཡང་དག་མཐའ་མངོན་དུ་
བྱེད་པའི་སློབ་ལམ་མོ། ། ཞེས་དང་། དེར་མ་ཟད་གཞི་ཤེས་དང་ཐེག་དམན་གྱི་ལམ་དོན་གཅིག ལམ་ཤེས་དང་
བྱང་སེམས་ཀྱི་ལམ་དོན་གཅིག་ཡིན་པར་གསེར་ཕྲེང་ལས་གསུངས་པའི་ཕྱིར་ཏེ། དེ་ཉིད་ལས། དེས་ན་བྱང་
སེམས་དང་སངས་རྒྱས་ལ་གཞི་ཤེས་ཡོད་པར་གསུངས་པ་ནི་གཉེན་པོ་གཞི་ཤེས་ལ་དགོངས་ཤིང་དེ་ནི་སྤང་བྱའི་སྒོ་
ནས་མིང་བཏགས་པའོ། ། ཞེས་དང་། སངས་རྒྱས་ལ་མཁྱེན་གསུམ་གྱི་མཚན་ཉིད་སོགས་བཤད་པ་ནི་གཞི་གཉེན་
རྣམ་པ་གསུམ་ཇི་ལྟ་བ་བཞིན་རྟོགས་པ་ཙམ་ལ་དགོངས་ཀྱི་མཚན་ཉིད་པ་མིན་ཏེ། ཞེས་དང་། དེས་ན་འཕགས་པ་
དང་སློབ་དཔོན་གྱིས་མཁྱེན་གསུམ་དུ་མངོན་རྟོགས་མཐའ་དག་འདུས་པའི་ཤེས་བྱེད་དུ་ཡུམ་བར་མ་དྲངས་པའི་
དགོངས་པ་ཡང་ཐེག་པ་གསུམ་གྱི་ལམ་ཐམས་ཅད་མཁྱེན་གསུམ་དུ་ཡིན་པའི་ཚུལ་གྱིས་བསྡུ་བར་བཞེད་ནས་ཡིན་
ནོ། ། ཞེས་དང་། མདོར་ན་གཞི་ཤེས་དང་ལམ་ཤེས་ལ་འཕགས་པའི་རྟོགས་པས་ཁྱབ་པར་རྒྱན་གྱི་འགྲེལ་བ་གང་
ནས་ཀྱང་མ་བཤད་དོ། ། ཞེས་དང་། མཁྱེན་གསུམ་དུ་མངོན་རྟོགས་མཐའ་དག་བསྡུས་ཚུལ་བཤད་པའི་ཐད་ཀྱི་
གསེར་ཕྲེང་ལས། ཉན་རང་རྣམས་ཀྱི་མངོན་རྟོགས་ནི་ཐམས་ཅད་ཤེས་པ་ཉིད་ཡིན་ནོ། ། ཞེས་རྣམ་པར་སྦྱར་ཏེ་
གཞན་གཉིས་ལ་ཡང་དེ་བཞིན་ནོ། ། ཞེས་དང་། ཉན་རང་རྣམས་ཀྱི་མངོན་རྟོགས་ནི་ཐམས་ཅད་ཤེས་པ་ཉིད་
ཅེས་བྱ་སྟེ། མཁྱེན་པ་ཡིན་ལ་ལམ་ཤེས་དང་རྣམ་མཁྱེན་མ་ཡིན་པའི་ཕྱིར་རོ། ། ཞེས་གསུངས་པའི་ཕྱིར་ཟེར། ཁ་
ཅིག བཤད་ཚུལ་དེ་ལྟར་དུ་ཁས་ལེན་མི་རིགས་ཏེ། ལམ་ཤེས་དང་ཐེག་ཆེན་གྱི་འཕགས་ལམ་དོན་གཅིག་ཡིན་
པའི་ཕྱིར་ཏེ། རྣམ་བཤད་ལས། གཉིས་པ་ལམ་ཤེས་ལ་མཚན་ཉིད་ནི། རང་རྒྱུད་ལྡན་གྱི་གང་ཟག་དེའི་རྒྱུད་ཀྱི་
སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་པ་ཆེན་པོའི་གང་ཟག་གི་མངོན་པར་རྟོགས་
པའོ། ། ཞེས་དང་། མཚན་གཞི་ནི། ཉན་ཐོས་ཀྱི་ལམ་ཤེས་པའི་ལམ་ཤེས་སོགས་སྟོང་ཉིད་མངོན་སུམ་དུ་རྟོགས་
པའི་ཤེས་རབ་ཀྱིས་ཟིན་པའི་ཐེག་ཆེན་འཕགས་པའི་མངོན་རྟོགས་མཐའ་དག་གོ ། ཞེས་དང་། ཡིག་ཆར་ཡང་།
ལམ་གསུམ་བདེན་མེད་དུ་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཐེག་ཆེན་འཕགས་པའི་མངོན་རྟོགས་
དེ། ལམ་ཤེས་ཀྱི་མཚན་ཉིད། ཅེས་དང་། ལམ་ཤེས་དང་ཐེག་ཆེན་འཕགས་པའི་མངོན་རྟོགས་དོན་གཅིག

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 5 •
-------- -------- ---- མ་ཡས་མས་ལས་གསན
ཅེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་དེ། ལམ་ཤེས་ལ་ཐེག་ཆེན་འཕགས་པའི་
མངོན་རྟོགས་ཀྱིས་ཁྱབ་ཀྱང་ལྡོག་སྟེ་མ་ཁྱབ་པའི་ཕྱིར་ཏེ། ཐེག་ཆེན་འཕགས་རྒྱུད་ཀྱི་བདག་མེད་མངོན་སུམ་དུ་
རྟོགས་པའི་ལམ་དེ་ལམ་ཤེས་མ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། དེ་ལ་བྱང་སེམས་འཕགས་པའི་
རྒྱུད་ཀྱི་གང་ཟག་གི་བདག་མེད་ཙམ་རྟོགས་པའི་མཁྱེན་པ་ནི་གཞི་ཤེས་ཡིན་གྱི་ལམ་ཤེས་མིན་ལ། ཆོས་ཀྱི་བདག་
མེད་པར་མངོན་སུམ་དུ་རྟོགས་པའི་ཤེས་རབ་ཀྱིས་དངོས་སུ་ཟིན་པའི་སྒོ་ནས་གང་ཟག་གི་བདག་མེད་ཙམམངོན་
སུམ་དུ་རྟོགས་པའི་ཡེ་ཤེས་དེ་ཉིད་ཀྱི་མཚན་ཉིད་ཇི་ལྟ་བ་བཞིན་དུ་རང་རྒྱུད་ལ་མྱོང་བའི་ཡེ་ཤེས་ནི་ཉན་ཐོས་ཀྱི་ལམ་
ཤེས་པའི་ལམ་ཤེས་ཡིན་གྱི་གཞི་ཤེས་མིན་ནོ། ། འདིས་གང་ཟག་གི་བདག་མེད་ཙམ་རྟོགས་པའི་ཡེ་ཤེས་ཀྱི་མཚན་
ཉིད་ལ་མྱོང་སྟོབས་ཀྱིས་སྒྲོ་འདོགས་ཆོད་པའི་ཕྱིར། ཉན་ཐོས་ཀྱི་ལམ་ཙམ་གྱི་མཚན་ཉིད་ལ་སྒྲོ་འདོགས་ཆོད་པ་
ཡིན་ནོ། ། འདིས་ལམ་གཞན་རྣམས་ལའང་རིགས་བསྒྲེ་སྟེ་ཤེས་པར་བྱའོ། ། དེའི་ཕྱིར་བྱང་སེམས་འཕགས་པའི་
རྒྱུད་ལ་ལམ་ཤེས་དང་གཞི་ཤེས་གཉིས་ཡོད་ཀྱང་། དེ་གཉིས་ཕན་ཚུན་གཅིག་ཡིན་ན་གཅིག་ཡིན་པར་འགལ་
ལོ། ། འདིས་སངས་རྒྱས་ཀྱི་སར་ཡང་རིགས་བསྒྲེའོ། ། ཞེས་གསུངས་པའི་ཕྱིར། གཞན་ཡང་། བྱང་སེམས་
མཉམ་གཞག་ལ་ལམ་ཤེས་ཡོད་ཀྱང་། རྗེས་ཐོབ་པའི་རྒྱུད་ལ་མེད་པའི་ཕྱིར་ཏེ། དེ་ཉིད་ལས། ས་མཚམས་ནི།
བྱང་སེམས་འཕགས་པ་ཐམས་ཅད་ཀྱི་མཉམ་བཞག་དང་། སངས་རྒྱས་ལ་ཡོད་དོ། ། ཞེས་གསུངས་པའི་ཕྱིར།
གཞན་ཡང་། ལམ་གསུམ་བདེན་མེད་དུ་མངོན་སུམ་དུ་རྟོགས་པའི་ཤེས་རབ་ཆོས་ཅན། ཡིག་ཆའི་ལམ་ཤེས་ཀྱི་
མཚན་ཉིད་དེར་ཐལ། ལམ་ཤེས་ཡིན་པའི་ཕྱིར་ཏེ། ཐེག་ཆེན་འཕགས་པའི་ལམ་ཡིན་པའི་ཕྱིར་ཏེ། འཕགས་པ་
གཞན་ལ་མེད་པའི་ཕྱིར། རྩ་བར་འདོད་ན། རང་ཉིད་རང་ཉིད་ཀྱི་ཟིན་པ་མི་སྲིད་པའི་ཕྱིར་ཏེ། རང་ཉིད་རང་
ཉིད་ཀྱིས་ཟིན་ཚུལ་མེད་པའི་ཕྱིར་ཏེ། སྐབས་དང་པོའི་མཐའ་དཔྱོད་ལས། རང་ཉིད་རང་གི་ཟིན་བྱེད་ལ་སུ་ཞིག་
སྨྲ། ཞེས་གསུངས་པའི་ཕྱིར། ཁ་ཅིག ལམ་ཤེས་སྐབས་གཉིས་པའི་བསྟན་བྱའི་གཙོ་བོའི་ལམ་ཤེས་ཡིན་ཏེ།
སྐབས་གཉིས་པའི་མཐའ་དཔྱོད་ལས། སྐབས་གཉིས་པའི་བསྟན་བྱའི་གཙོ་བོའི་ལམ་ཤེས་ཡིན་ན། རྒྱུ་ལམ་ཤེས་
ཡིན་པས་ཁྱབ་ཟེར་ན། ལམ་ཤེས་ཆོས་ཅན། དེར་ཐལ། དེའི་ཕྱིར། དེར་ཐལ། རྣམ་མཁྱེན་སྐབས་དང་པོའི་
བསྟན་བྱའི་གཙོ་བོ་དང་། འབྲས་བུ་ཆོས་སྐུ་སྐབས་བརྒྱད་པའི་བསྟན་བྱའི་གཙོ་བོ་ཡིན་པའི་ཕྱིར། འདོད་མི་ནུས་
ཏེ། ཁྱོད་དང་འབྲས་བུ་ལམ་ཤེས་ཀྱི་གཞི་མཐུན་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་
མི་འཐད་པར་ཐལ། ཐེག་ཆེན་རིགས་ངེས་དབང་རྣོན་གྱི་ལམ་ཤེས་སྐབས་གཉིས་པའི་བསྟན་བྱའི་གཙོ་བོ་དང་།
མ་ངེས་པའི་རིགས་ཅན་དང་བྱང་སེམས་དབང་རྟུལ་གྱི་དེ་རྣམས་བསྟན་བྱའི་ཕལ་བ་ཡིན་པའི་ཕྱིར་ཏེ། ཐེག་ཆེན་
རིགས་ངེས་དང་རྒྱུད་གཅིག་པའི་གང་ཟག་གི་རྒྱུད་ཀྱི་དངོས་པོ་བརྒྱད་དོན་བདུན་ཅུ་མངོན་རྟོགས་རྒྱན་གྱི་བསྟན་

• 6 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
- ------ - བལགས་ས མ་ཡས་སམ་མ -- -- ---བ- -
བྱའི་གཙོ་བོ་དང་། མ་ངེས་པའི་རིགས་ཅན་དང་དབང་རྟུལ་དང་རྒྱུད་གཅིག་པའི་གང་ཟག་གི་རྒྱུད་ཀྱི་དེ་དག་
འདིའི་བསྟན་བྱའི་ཕལ་བ་ཡིན་པའི་ཕྱིར་ཏེ། སྐབས་བཞི་པའི་མཐའ་དཔྱོད་ལས། ཁ་ཅིག རྣམ་རྫོགས་སྦྱོར་བ་
སྐབས་བཞི་བའི་བསྟན་བྱའི་གཙོ་བོར་གྱུར་བའི་རྣམ་རྫོགས་སྦྱོར་བ་ཡིན་ཟེར་ན། འོ་ན། རྣམ་རྫོགས་སྦྱོར་བ་ཆོས་
ཅན། ，ཁྱོད་རྒྱུད་ལྡན་གྱི་གང་ཟག་ཡིན་ན། སྐབས་འདིའི་བསྟན་བྱའི་གཙོ་བོར་གྱུར་བའི་རྣམ་རྫོགས་སྦྱོར་བ་རྒྱུད་
ལྡན་གྱི་གང་ཟག་ཡིན་པས་ཁྱབ་པར་ཐལ། དམ་བཅའ་འཐད་པའི་ཕྱིར། འདོད་ན། སྟོང་ཉིད་མ་རྟོགས་པའི་
བྱང་སེམས་དང་མ་ངེས་པའི་རིགས་ ཅན་གྱི་བྱང་སེམས་དང༌། ་དགྲ་བཅོམ་རྟོགས་པ་སྔོན་སོང་གི་བྱང་སེམས་
གསུམ་རེ་རེ་ནས་ཆོས་ཅན། དེར་ཐལ། དེའི་ཕྱིར། འདོད་ན། མཚན་མེད་རབ་དུ་སྦྱིན་ལ་སོགས། ། ཞེས་
ཝ-，，
པའི་དངོས་བསྟན་གཙོ་བོར་གྱུར་པའི་དེ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དག་གི་ལམ་
རྣམས་བསྟན་བྱའི་ཕལ་བའི་ཚུལ་གྱིས་བསྟན་པའི་ཕྱིར། དེར་ཐལ། རྒྱན་འདིར་ཆེད་དུ་བྱ་བའི་གདུལ་བྱ་དབང་
རྣོན་དང་རིགས་ངེས་ཀྱི་ལམ་བགྲོད་ཚུལ་གཙོ་བོར་བསྟན། དབང་རྟུལ་དང་མ་ངེས་པའི་ལམ་བགྲོད་ཚུལ་ཞར་ལ་
བསྟན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག ཐེག་ཆེན་རིགས་ངེས་ཀྱི་དངོས་པོ་བརྒྱད་དོན་
བདུན་ཅུ་མངོན་རྟོགས་རྒྱན་གྱི་བསྟན་བྱའི་གཙོ་བོ་ཡིན་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་
ན། སྐབས་གསུམ་པའི་བསྟན་བྱའི་གཙོ་བོ་ཡིན་ན། མངོན་རྟོགས་རྒྱན་གྱི་བསྟན་བྱའི་གཙོ་བོ་ཡིན་དགོས་པར་
ཐལ། འདོད་པའི་ཕྱིར། འདོད་ན། དེའི་ཤུགས་བསྟན་གཙོ་བོ་ཡིན་ན། རྒྱུན་གྱི་དེས་ཁྱབ་པར་ཐལ། འདོད་
པའི་ཕྱིར། འདོད་ན། རྣམ་མཁྱེན་མཚོན་བྱེད་ཀྱི་ཆོས་བཅུ་ཆོས་ཅན། དེར་ཐལ། དེའི་ཕྱིར། རྟགས་ཁྱབ་
རྣམས་གྲུབ་སྟེ། སྐབས་གསུམ་པའི་མཐའ་དཔྱོད་ལས། ཡང་ཁོ་ན་རེ། གཉེན་པོ་ཕྱོགས་ཀྱི་གཞི་ཤེས་དང་མི་
མཐུན་ཕྱོགས་ཀྱི་གཞི་ཤེས་གཉིས་འདིར་བསྟན་གཞི་ཤེས་ཡིན་པར་ཐལ། 1、་རྩ་བར་། དེ་ལྟར་ཀུན་ཤེས་ཉིད་ལུགས་
ལ། ། ཞེས་སོགས་ཀྱི་བསྟན་བྱའི་གཙོ་བོ་ཡིན་པའི་ཕྱིར། འདོད་ན། དེ་གཉིས་སྐབས་གསུམ་པའི་བསྟན་བྱའི་
གཙོ་བོ་ཡིན་པར་ཐལ། འདོད་པའི་ཕྱིར་ན་རྣམ་པ་གཅིག་ཏུ་མ་ཁྱབ།། འདོད་ན། མི་མཐུན་ཕྱོགས་ཀྱི་དེ་སྐབས་
གསུམ་པའི་བསྟན་བྱའི་གཙོ་བོ་ཡིན་པར་ཐལ། ，，
 འདོད་པའི་ཕྱིར་ན་འདིར་མ་ཁྱབ། འདོད་ན། གཞི་ཤེས་དེ་
མངོན་རྟོགས་རྒྱན་གྱི་བསྟན་བྱའི་གཙོ་བོ་ཡིན་པར་ཐལ། དོན་མངོན་རྟོགས་བརྒྱད་མངོན་རྟོགས་རྒྱན་གྱི་བསྟན་-
བྱའི་གཙོ་བོ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། རྩ་བར། ཤེས་རབ་ཕ་རོལ་ཕྱིན་པ་ནི། ། དངོས་པོ་
བརྒྱད་ཀྱིས་ཡང་དག་བཤད། ། ཅེས་གསུངས་པའི་ཕྱིར། འདོད་ན། སྐབས་གསུམ་པའི་བསྟན་བྱའི་གཙོ་བོ་ཡིན་
ན། མངོན་རྟོགས་རྒྱན་གྱི་དེ་ཡིན་དགོས་པར་ཐལ། འདོད་པའི་ཕྱིར། འདོད་ན། སྐབས་གསུམ་པའི་ཤུགས་
བསྟན་བསྟན་བྱའི་གཙོ་བོ་ཡིན་ན། རྒྱན་གྱི་དེ་ཡིན་དགོས་པར་ཐལ། འདོད་པའི་ཕྱིར། འདོད་ན། རྣམ་མཁྱེན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ་• 7 •
མཚོན་བྱེད་ཀྱི་ཆོས་བཅུ་དང་ཐེག་ཆེན་སེམས་བསྐྱེད་ཉེར་གཉིས་ཆོས་ཅན། རྒྱན་གྱི་ཤུགས་བསྟན་བསྟན་བྱའི་གཙོ་
བོ་ཡིན་པར་ཐལ། གསུམ་པའི་དེའི་ཕྱིར། འཁོར་གསུམ། འདོད་མི་ནུས་ཏེ། དངོས་པོ་བརྒྱད་དང་དོན་བདུན་
ཅུ་གཉིས་ཚིག་དོན་ཡན་ལག་གི་སྒོ་ནས་རྒྱས་པར་བཤད་པའི་ཕྱིར། ཞེས་གསུངས་པའི་ཕྱིར་ཟེར་ན་བརྟག ཁ་ཅིག
གཞི་ཤེས་ལ་གང་ཟག་གི་བདག་མེད་རྟོགས་པས་ཁྱབ་སྟེ། གསེར་ཕྲེང་ལས། གསུམ་པ་ཐམས་ཅད་ཤེས་པ་ཉིད་ནི།
གཞི་ཐམས་ཅད་གང་ཟག་གི་བདག་གིས་སྟོང་པར་རྟོགས་པའི་ཉེ་ཚེ་བའི་མཁྱེན་པའོ། ། ཞེས་གསུངས་པའི་ཕྱིར་
ཟེར། ཡང་ཁ་ཅིག། དེ་མི་འཐད་དེ། སྟོང་ཉིད་རྟོགས་པའི་ཐེག་དམན་གཞི་ཤེས་ཡོད་པའི་ཕྱིར་ཏེ། ཡིག་ཆར།
གཞི་ཐམས་ཅད་གང་ཟག་གི་བདག་མེད་དུ་མངོན་སུམ་དུ་རྟོགས་པའི་ཐེག་དམན་རྟོགས་རིགས་སུ་གནས་པའི་ཆ་
ནས་བཞག་པའི་འཕགས་རྒྱུད་ཀྱི་མཁྱེན་པ། གཞི་ཤེས་ཀྱི་མཚན་ཉིད། ཆ་བཞག་གིས་ཐེག་དམན་འཕགས་པའི་
རྒྱུད་ཀྱི་སྟོང་ཉིད་རྟོགས་པའི་གཞི་ཤེས་སྡུད། ཅེས་གསུངས་པའི་ཕྱིར་ཟེར། ཡང་ཁ་ཅིག ཡིག་ཆར་དེ་ལྟར་
བཤད་ཀྱང་། སྟོད་ཉིད་རྟོགས་པའི་ཐེག་དམན་གཞི་ཤེས་ཡོད་པར་རྗེ་ཡབ་སྲས་ཀྱིས་མ་གསུངས་པའི་ཕྱིར་ཏེ།
གསེར་ཕྲེང་སྔར་དྲངས་ཟིན་ལ། རྣམ་བཤད་ལས། གསུམ་པ་གཞི་ཤེས་ཀྱི་མཚན་ཉིད་ནི། རང་རྒྱུད་ལྡན་གྱི་གང་
ཟག་དེའི་རྒྱུད་ཀྱི་གང་ཟག་གི་བདག་མེད་མངོན་སུམ་དུ་རྟོགས་པའི་ཤེས་རབ་ཀྱིས་ཟིན་པའི་ཡེ་ཤེས་གང་ཞིག་ཉན་
ཐོས་ཀྱི་མངོན་རྟོགས་ཀྱི་རིགས་སུ་གནས་པའོ། ། ཞེས་པ་ཙམ་ལས་སྟོང་ཉིད་རྟོགས་པ་ཡོད་པར་མ་གསུངས་ལ།
རྟོགས་དཀའི་སྣང་པ་ལས་ཀྱང་དེ་དང་འདྲ་བར་གསུངས་པའི་ཕྱིར་རོ། ། གཞན་ཡང་ཐེག་དམན་འཕགས་པའི་
རྒྱུད་ལ་སྟོང་ཉིད་རྟོགས་པའི་ཡེ་ཤེས་ཡོད་ཀྱང་གཞི་ཤེས་མ་ཡིན་པའི་ཕྱིར། སྐབས་གསུམ་པའི་མཐའ་དཔྱོད་ལས།
འཕགས་རྒྱུད་ཀྱི་མཁྱེན་པ་ལ་མཁྱེན་གསུམ་གང་རུང་གིས་མ་ཁྱབ་སྟེ། དགྲ་བཅོམ་རྟོགས་པ་སྔོན་སོང་གི་བྱང་
སེམས་ཚོགས་ལམ་པའི་སེམས་བསྐྱེད་དང་། ལྷག་བསམ་སོགས་དང་། ཉན་རང་འཕགས་རྒྱུད་ཀྱི་སྟོང་ཉིད་མངོན་
སུམ་དུ་རྟོགས་པའི་ཡེ་ཤེས་ལྟ་བུ་རྣམས་གཞི་ཤེས་སུ་མ་བཤད་པའི་ཕྱིར། ཞེས་གསུངས་པའི་ཕྱིར་དང་། གཞན་
ཡང་། གང་ཟག་གི་བདག་མེད་རྟོགས་པའི་ཡེ་ཤེས་ཐེག་དམན་འཕགས་རྒྱུད་ཀྱི་མཁྱེན་པ་ཡིན་ཀྱང་། དེ་ལ་ཐེག་
དམན་འཕགས་རྒྱུད་ཀྱི་མཁྱེན་པས་མ་ཁྱབ་སྟེ། གང་ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཐེག་
དམན་གཞི་ཤེས་ཡིན་ཀྱང་དེ་ལ་དེས་མ་ཁྱབ་པའི་ཕྱིར། གང་ཟག་གི་བདག་མེད་རྟོགས་པའི་ལམ་ཐེག་དམན་གྱི་
ལམ་ཡིན་ཀྱང་དེ་ལ་དེས་མ་ཁྱབ་པའི་ཕྱིར་ཏེ། རྟོགས་དཀའི་སྣང་བ་ལས། དེ་ཡང་གང་ཟག་གི་བདག་མེད་ཙམ་
རྟོགས་པའི་ཡེ་ཤེས་ནི་ཉན་ཐོས་ཀྱི་ལམ་ཡིན་ཏེ། ཉན་ཐོས་ཀྱི་མྱང་འདས་དངོས་སུ་ཐོབ་བྱེད་ཀྱི་ལམ་ཡིན་པའི་ཕྱིར་
རོ། ། དེ་ཡིན་ན་དེས་མ་ཁྱབ་པས། བྱང་སེམས་འཕགས་པའི་རྒྱུད་ཀྱི་གང་ཟག་གི་བདག་མེད་ཙམ་མངོན་སུམ་དུ་
རྟོགས་པའི་ཡེ་ཤེས་ནི་ཉན་ཐོས་ཀྱི་ལམ་མིན་ལ། གང་ཟག་གི་བདག་མེད་ཙམ་མངོན་སུམ་དུ་རྟོགས་པའི་ཡེ་ཤེས་

， 8 ， དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
ཉན་ཐོས་ཀྱི་ལམ་ཡིན་ཞིང་། དེ་བྱང་སེམས་འཕགས་པའི་རྒྱུད་ལ་ཡོད་ཀྱང་། བྱང་སེམས་འཕགས་པའི་རྒྱུད་ལ་
ཉན་ཐོས་ཀྱི་ལམ་ཡོད་མི་དགོས་སོ། ། དེས་ན་ཡེ་ཤེས་དེ་ཉན་ཐོས་ཀྱི་ལམ་ཡིན་ཞིང་། དེ་བྱང་སེམས་ལ་ཡང་ཡོད་
པ་སོགས་ལ་དགོངས་ནས། ཉན་ཐོས་ཀྱི་ལམ་གང་ཡིན་པ་དང་། ཞེས་སོགས་དང་། ཐེག་པ་གསུམ་ཆར་ཐོབ་
པའི་རྒྱུ། ། ཞེས་སོགས་གསུངས་པ་ཡིན་གྱི། བྱང་སེམས་ཀྱི་རྒྱུད་ལ་ཡོད་པའི་ཡེ་ཤེས་དེ་དག་ཉན་ཐོས་ཀྱི་ལམ་ཡིན་
པ་སོགས་ལ་དགོངས་ནས་དེ་ལྟར་གསུངས་པ་མིན་ལ། དེ་ཡང་ཉན་ཐོས་ཀྱི་ལམ་གང་ཟག་གི་བདག་མེད་ཙམ་
རྟོགས་པའི་ཡེ་ཤེས་བྱང་འཕགས་ལ་ཡང་ཡོད་ཅིང་། ཐེག་ཆེན་སྦྱོར་ལམ་གྱིས་དེའི་རྒྱུའང་བྱེད་ཅེས་སོགས་སུ་ཤེས་
པར་བྱའོ། ། དཔེར་ན། བུམ་པའི་ཁྱབ་བྱེད་དངོས་པོ་ཙམ་གྱིས་ཀ་བ་ལའང་ཁྱབ་ཀྱང་ཀ་པའི་དངོས་པོ་བུམ་པ་ལ་
ཁྱབ་མི་དགོས་པ་ལྟ་བུའོ། ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག ཡིག་ཆར་སྟོང་ཉིད་རྟོགས་པའི་
གཞི་ཤེས་ཡོད་པར་གསུངས་པ་འཐད་པར་ཁས་བླངས་ལ། ཐེག་ཆེན་གཞི་ཤེས་ཡིན་ན་ཐེག་དམན་གྱི་རྟོགས་རིགས་
ཡིན་པས་ཁྱབ་པའང་ཁས་བླངས་ནས་སྟོང་བ་ཉིད་རྟོགས་པའི་ཐེག་དམན་གཞི་ཤེས་དེ་རང་རྒྱུད་ལྡན་གྱི་གང་ཟག་
ཐེག་ཆེན་གྱི་འཕགས་ལམ་ཐོབ་ཚེ། དེ་གཞི་ཤེས་མ་ཡིན་པར་གྱུར་ཞེས་བཤད་པའང་དཔྱད་དགོས་ཏེ། གལ་ཏེ་དེ་
དེའི་ཚེ་ཐེག་ཆེན་གྱི་བར་ཆད་མེད་ལམ་དུ་འགྱུར་བའི་རྒྱུ་མཚན་ཡིན་ནམ་མིན། ཡིན་ན་གཞི་ཤེས་ཀྱི་རྒྱུན་དུ་གྱུར་
པའི་ཐེག་ཆེན་གྱི་བར་ཆད་མེད་ལམ་ཡོད་པར་འགྱུར་རོ། ། མིན་ན་རྒྱུ་མཚན་ཅི་ཡོད། གལ་ཏེ་ཁས་ལེན་འཛིན་མི་
ཐུབ་པས་ཡིན་ཟེར་ན། ཆོས་ལ་དཔང་ཟ་བའི་ཉེས་པར་འགྱུར་ཏེ། རྒྱབ་རྟེན་མེད་བཞིན་དུ་དེ་ལྟར་ཁས་བླངས་
པའི་ཕྱིར་རོ། ། གཞན་ཡང་། གང་ཟག་གཅིག་གི་རྒྱུད་ལ་གཞི་ཤེས་ཀྱི་རྒྱུན་དུ་གྱུར་པའི་སྟོང་ཉིད་རྟོགས་པའི་རྗེས་
དཔག་དང་ཐེག་ཆེན་གྱི་བར་ཆད་མེད་ལམ་གྱི་རྒྱུན་དུ་གྱུར་བའི་དེ་གཉིས་ཡོད་ཀྱང་སྐྱོན་མེད་ན། གཟུགས་བདེན་
མེད་དུ་རྟོགས་པའི་དེ་གཉིས་ཡོད་ན་དེ་གཉིས་སྐྱེ་ཚུལ་གྱི་ཁྱད་པར་ཇི་ལྟ་བུ་ཡིན། དེས་ན་དོན་བདུན་ཅུའི་མཐའ་
དཔྱོད་ལྟར་ན་གཞི་ཤེས་ལ་ཐེག་དམན་རྟོགས་རིགས་མི་དགོས་པས་ཐེག་ཆེན་གྱི་དེ་ལའང་དེ་མི་དགོས་ལ། བསྡུས་
དོན་ལས། ཆ་བཞག་མེད་ན་མཐར་ཐུག་གཞི་ཤེས་ཀྱང་། ། དེར་གྱུར་དགོས་ལ་ ཐེག་ དམན་ རྟོགས་རིགས་
ཕྱིར། ། ཞེས་སོགས་ལྟར་ན། ཐེག་ཆེན་གཞི་ཤེས་ཡིན་ན། ཐེག་དམན་གྱི་རྟོགས་རིགས་ཡིན་པས་ཁྱབ་པས་གཞི་
ཤེས་ལའང་དེས་ཁྱབ་པོ་ཞེས་ཟེར་ན་དཔྱད་དགོས་ལ། སྐབས་འདིར་ས་བཅུའི་བར་ཆད་མེད་ལམ་རྒྱུན་སོ་སོ་བ་
ཡིན་པས་དེ་རྣམས་ཀྱི་རྒྱུན་སྔ་མར་གྱུར་པའི་གཟུགས་བདེན་མེད་དུ་རྟོགས་པའི་རྗེས་དཔག་གཅིག་ཡོད་དམ་བཅུ་
ཡོད། དང་པོ་ལྟར་ན་རྒྱུན་གཅིག་ཏུ་འགྱུར་ལ། གཉིས་པ་ལྟར་ན་སྐྱེ་ཚུལ་ཇི་ལྟར་ཡིན་དཔྱད་དགོས་སོ། ། ཁ་
ཅིག ཡིག་ཆར། མཁྱེན་གསུམ་གྱི་རྣམ་པ་སྒོམ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་དེ། རྣམ་
རྫོགས་སྦྱོར་བའི་མཚན་ཉིད་དུ་གསུངས་པ་བཞིན་ཁས་ལེན་མི་རིགས་པར་ཐལ། བྱང་སེམས་ལ་མཚན་ཉིད་དེ་རྒྱུད་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། •9 •
ལྡན་གྱིས་མ་ཁྱབ་པའི་ཕྱིར་ཏེ། དེ་ལ་མཁྱེན་གསུམ་གྱི་རྣམ་པ་སྒོམ་པའི་ཤེས་རབ་རྒྱུད་ལྡན་གྱིས་མ་ཁྱབ་པའི་ཕྱིར་ཏེ།
མཁྱེན་གསུམ་ཁས་མི་ལེན་བའི་བྱང་སེམས་ཡོད་པའི་ཕྱིར་ཏེ། ཐེག་ཆེན་ཁས་མི་ལེན་པའི་བྱང་སེམས་ཡོད་པའི་
ཕྱིར་ཏེ བྱེ་སྨྲ་སྔ་རབས་པའི་བྱང་སེམས་ཡོད་པའི་ཕྱིར་ཏེ། སྐབས་བཞི་པའི་མཐའ་དཔྱོད་ལས། བྱང་སེམས་
ཡིན་ན། ཤེར་ཕྱིན་སྟོན་པའི་སྣོད་རུང་གིས་ཁྱབ་ཟེར་ན། ཉན་ཐོས་སྡེ་པའི་བྱང་སེམས་ཚོགས་ལམ་པ་ཆོས་ཅན།
དེར་ཐལ། དེའི་ཕྱིར། རྟགས་གྲུབ་ཅིང་། དེ་ཡོད་པའི་ཕྱིར། འདོད་མི་ནུས་ཏེ། སྔར་བཤད་པའི་དམན་སྒྲིབ་
ལ་གནས་པའི་གང་ཟག་ཡིན་པའི་ཕྱིར་ཏེ། ཐེག་ཆེན་ལ་སྡང་བའི་གང་ཟག་ཡིན་པའི་ཕྱིར་ཏེ། རྒྱུད་བླ་མ་ལས།
ཆོས་ལ་ཁྲོང་ཁྲོ་བདག་ལྟ་དང་། ། ནས། རང་བྱུང་རྣམས་ཀྱི་སྒྲིབ་རྣམ་བཞི། ། ཞེས་གསུངས་པའི་ཕྱིར། དེས་
གནས་མ་བུ་བའི་བྱང་སེམས་སོགས་ཀྱང་ཁེགས། ཞེས་དང་། མཁྱེན་གསུམ་གྱི་རྣམ་པ་མ་ལུས་པ་སྒོམ་པའི་ཤེས་
རབ་ཀྱིས་ཟིན་པའི་ཆ་ནས་བཞག་པའི་སེམས་དཔའི་སྦྱོར་བ་དེ། རྣམ་རྫོགས་སྦྱོར་བའི་མཚན་ཉིད་ཡིན་པའི་ཕྱིར།
ཆ་བཞག་སྨོས་པས་མ་ངེས་པ་དང་དབང་རྟུལ་རྣམ་པ་མ་ལུས་པ་མི་ཤེས་པའི་རྒྱུད་ཀྱི་དེ་ཡང་སྡུད་ཅིང། ཟིན་པ་སྨོས་
པས་གྲོགས་དང་སྒོམ་བྱུང་མ་ཡིན་པ་ཡང་སྡུད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག མཁྱེན་གསུམ་
གྱི་རྣམ་པ་མ་ལུས་པ་སྒོམ་པའི་ཤེས་རབ་ཡིན་ན། སྒོམ་བྱུང་གིས་ཁྱབ་པར་ཐལ། ཟིན་པ་སྨོས་པའི་རྒྱུ་མཚན་དེའི་
ཕྱིར། འདོད་མི་ནུས་ཏེ། དེ་འདྲ་བའི་ཤེས་རབ་དུ་གྱུར་པའི་བསམ་བྱུང་ཡོད་པའི་ཕྱིར་ཏེ། བསམ་བྱུང་དང་སྒོམ་
པ་གཉིས་མི་འགལ་པའི་ཕྱིར་ཏེ། སེམས་གནས་དགུ་སྒོམ་ཡིན་པའི་ཕྱིར་ཏེ། དེ་དགུ་འཇོག་སྒོམ་ཡིན་པའི་ཕྱིར་ཏེ།
བསེ་བསམ་གཟུགས་ལས། སེམས་གནས་དགུ་འཇོག་སྒོམ་ཡིན་པའི་ཕྱིར། ཁྱབ་སྟེ། སེམས་གནས་དགུས་ལྷག་
མཐོང་སྒོམ་ཚུལ་གཞུང་ཆེ་བ་གཅིག་གིས་བཤད་པ་མེད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག
དེ་མི་འཐད་པར་ཐལ། སེམས་གནས་དང་པོ་སྒོམ་མིན་ལ། ། ལྷག་མ་བརྒྱད་བསམ་པ་དང་བསམ་བྱུང་དང་སྒོམ་
ཡིན་པའི་ཕྱིར། དབུ་མའི་མཐའ་དཔྱོད་ལས། སེམས་གནས་དགུའི་དང་པོ་ཐོས་པ་དང་། ལྷག་མ་བསམ་པ་དང་
བསམ་བྱུང་ཡིན་ཀྱང་སྒོམ་ཡིན་ལ་སྒོམ་བྱུང་མ་ཡིན་པ་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག འདི་
ཡང་མི་འཐད་དེ། སེམས་གནས་གསུམ་པ་ནས་སྒོམ་ཐོབ་དགོས་པའི་ཕྱིར་ཏེ། གྲུབ་མཐའ་ཆེན་མོར། སེམས་
གནས་དགུ་ལ་ཞི་གནས་ཀྱི་ཐ་སྙད་ཡོད་ཀྱང་། སེམས་གནས་དང་པོ་ཐོས་པ་དང་། གཉིས་པ་བསམ་པའི་སྐབས་
ཡིན་པས་སྒོམ་པར་བྱེད་ཀྱང་སྒོམ་མིན་ལ། སེམས་གནས་གསུམ་པ་གླན་ཏེ་འཇོག་པ་ནས་སྒོམ་པ་ཐོབ་སྟེ། ཞེས་
གསུངས་པའི་ཕྱིར་ཟེར། ཡང་ཁ་ཅིག རྣམ་རྫོགས་སྦྱོར་བ་ལ་ཞི་ལྷག་ཟུང་འབྲེལ་གྱིས་མ་ཁྱབ་སྟེ། བྱང་སེམས་ལ་
ཞི་ལྷག་ཟུང་འབྲེལ་ཐོབ་པས་མ་ཁྱབ་པའི་ཕྱིར་ཏེ། དེ་ལ་ཞི་གནས་ཐོབ་པས་མ་ཁྱབ་པའི་ཕྱིར་ཏེ། སྐབས་བཞི་བའི་
མཐའ་དཔྱོད་ལས། བྱང་ཆུབ་ཀྱི་སེམས་ལ་བཅོས་མིན་གྱི་མྱོང་བ་ཐོན་པ་དང་། བྱང་ཆུབ་ཀྱི་སེམས་ཐོབ་པ་དུས་

• 10 .
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མཉམ་པ་གང་ཞིག ངེས་འབྱུང་གི་སེམས་དང་སེམས་བསྐྱེད་ཐོབ་པ་ཞི་གནས་ལ་མི་ལྟོས་པའི་ཕྱིར། དང་པོ་གྲུབ་
སྟེ། ནས། གཉིས་པ་གྲུབ་སྟེ། ལམ་རིམ་ལས། མི་རྟག་པ་དང་འཁོར་བའི་ཉེས་དམིགས་དང་བྱང་ཆུབ་སེམས་
སྦྱངས་པ་ལ་ཡིད་འགྱུར་བའི་མྱོང་བ་སྐྱེ་བ་ཡང་ཞི་གནས་ལ་རག་ལས་པ་ཧ་ཅང་ཐལ་ཆེ་བར་འགྱུར་རོ། ། ཞེས་
གསུངས། ཞེས་གསུངས་པའི་ཕྱིར་ཟེར། ལ་ལས། རྣམ་རྫོགས་སྦྱོར་བ་ལ་ཞི་ལྷག་ཟུང་འབྲེལ་གྱིས་ཁྱབ་སྟེ། རྣམ་
བཤད་ལས། རྣམ་རྫོགས་སྦྱོར་བས་རྣམ་པ་བརྒྱ་བདུན་ཅུ་རྩ་གསུམ་པོ་མཐའ་དག་རང་གི་རྣམ་པའི་འཛིན་སྟངས་
སུ་ཤར་བར་བྱས་ནས་ཞི་ལྷག་ཟུང་འབྲེལ་གྱིས་སྒོམ་དགོས་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ།
ལམ་ཤེར་ཕྱིན་དང་བྱང་སེམས་ཀྱི་ལམ་དོན་གཅིག་ཏུ་ཡིག་ཆར་གསུངས་ལ། ལམ་ཤེར་ཕྱིན་ལ་ཞི་ལྷག་ཟུང་འབྲེལ་
གྱིས་ཁྱབ་པའི་ཕྱིར་ཏེ། རྣམ་བཤད་ལས། ལམ་ཤེར་ཕྱིན་གྱི་རྣལ་འབྱོར་གྱི་མཚན་ཉིད་ནི། འབྲས་བུ་ཤེར་ཕྱིན་
ཐོབ་བྱེད་ཀྱི་ཐབས་སུ་གྱུར་པའི་ཞི་ལྷག་ཟུང་འབྲེལ་གྱི་སེམས་དཔའི་བྱ་བའོ། ། ཞེས་དང་། དེ་ལ་འདིར་སྦྱོར་ཞེས་
པ་ནི། ཞི་ལྷག་ཟུང་དུ་འབྲེལ་བར་སྟོན་པ་ཡིན་པས་ཇི་སྙེད་པ་ལ་དམིགས་པའི་ཞི་ལྷག་ཟུང་འབྲེལ་ཚོགས་ལམ་ན་
ཡང་ཡོད་ལ། ཇི་ལྟ་བ་ལ་དམིགས་པ་ནི་སྔར་ལྟར་རོ། ། ཞེས་དང་། ཡང་དེ་ཉིད་ཀྱི་སྐབས་བཞི་བ་ལས། དེས་ན་
བསྡུས་ནས་སྒོམ་པའི་དོན་ནི། མཚམས་སྦྱར་དུ་འབྱུང་བ་ལྟར། མཁྱེན་གསུམ་གྱི་རྣམ་པ་ཐམས་ཅད་ཞི་ལྷག་ཟུང་
འབྲེལ་གྱི་སྦྱོར་བས་རྣལ་འབྱོར་བའི་ཉམས་ལེན་དུ་བསྡུ་བའི་དོན་ཡིན་ནོ། ། ཞེས་གསུངས་པའི་ཕྱིར་ཟེར། ཡང་
ཁ་ཅིག ཡིག་ཆར། ལམ་ཤེརཕྱིན་དང་། བྱང་སེམས་ཀྱི་ལམ་དོན་གཅིག་དུ་བཤད་པ་མི་འཐད་དེ། དེ་གཉིས་
ནང་ཕན་ཚུན་མ་ཁྱབ་པའི་ཕྱིར་ཏེ། བྱང་སེམས་ཀྱི་རྒྱུད་ཀྱི་སེམས་བསྐྱེད་དང་སྙིང་རྗེ་སོགས་ཐབས་ཁྱད་པར་ཅན་
རྣམས་ལམ་ཤེར་ཕྱིན་མ་ཡིན་པ་གང་ཞིག སངས་རྒྱས་སའི་ལམ་རྣམས་ལམ་ཤེར་ཕྱིན་ཡིན་པའི་ཕྱིར། དང་པོ་
གྲུབ་སྟེ། རྟོགས་དཀའི་སྣང་བ་ལས། དེ་བཞིན་དུ་ཡེ་ཤེས་ཀྱི་ཚོགས་སུ་གཏོགས་པའི་ཐེག་ཆེན་ཀྱི་ལམ་དག་ལམ་
ཤེར་ཕྱིན་ཡིན་གྱི། བསོད་ནམས་ཀྱི་ཚོགས་ཙམ་དུ་གྱུར་པའི་ཐེག་ཆེན་གྱི་ལམ་དག་ལམ་ཤེར་ཕྱིན་མིན་ནོ། ། ཞེས་
གསུངས་པའི་ཕྱིར། གཉིས་པ་གྲུབ་སྟེ། དེ་ཉིད་ལས། སངས་རྒྱས་ཀྱི་སའི་ལམ་བདེན་ཡང་ལམ་ཤེར་ཕྱིན་ཡིན་ལ།
དེས་ན་ལམ་ཤེར་ཕྱིན་དང་འབྲས་བུ་ཤེར་ཕྱིན་འགལ་བ་མིན་ནོ། ། ཞེས་གསུངས་པའི་ཕྱིར། གཞན་ཡང་། སློབ་
ལམ་དང་མི་སློབ་ལམ་གང་ཡང་མིན་པའི་ལམ་ཤེར་ཕྱིན་ཡང་ཡོད་པའི་ཕྱིར་ཏེ། དེ་ཉིད་ལས། དེ་ལ་ནི་སློབ་ལམ་
ཡིན་པས་ཀྱང་མ་ཁྱབ་སྟེ། བདག་མེད་རྟོགས་པའི་ཤེས་རབ་ཉིད་ལམ་ཤེར་ཕྱིན་ཡིན་ཀྱང་སློབ་ལམ་དང་མི་སློབ་
ལམ་གང་ཡང་མིན་པའི་ཕྱིར་རོ། ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག དོན་བདུན་ཅུའི་མཐའ་
དཔྱོད་ལས། སྟོང་ཉིད་ལ་དམིགས་པའི་སྒོམ་བྱུང་གི་ཤེས་རབ་ཀྱིས་ཟིན་པའི་ཆ་ནས་བཞག་པའི་མཁྱེན་གསུམ་གྱི་
རྣམ་པ་སྒོམ་པ་ལ་དབང་ཐོབ་པའི་སྐབས་ཀྱི་སེམས་དཔའི་རྣལ་འབྱོར་དེ། རྩེ་སྦྱོར་གྱི་མཚན་ཉིད། ཆ་བཞག་གིས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 11 •
ཐོས་བྱུང་གི་བྱང་སེམས་སྦྱོར་ལམ་རྣམས་སྡུད་ཚུལ་ཤེས་དགོས། ཞེས་བཤད་པ་ལྟར་ཁས་ལེན་མི་རིགས་པར་ཐལ།
དེ་འདྲ་བའི་སྒོམ་བྱུང་གི་ཤེས་རབ་ཀྱིས་ཟིན་ན་སྒོམ་བྱུང་ཡིན་པས་མ་ཁྱབ་པའི་ཕྱིར་ཏེ། ལམ་གསུམ་བདེན་མེད་དུ་
མངོན་སུམ་དུ་རྟོགས་པའི་ཤེས་རབ་དེ་སྒོམ་བྱུང་ཡིན་པ་གང་ཞིག དེས་ཟིན་པའི་ཐོས་བསམ་སྒོམ་གསུམ་ཡོད་པའི་
ཕྱིར། དང་པོ་གྲུབ་སྟེ། གང་གང་ཤིན་ཏུ་སྒོམ་འགྱུར་པ། ། བསྒོམ་པ་ཡོངས་སུ་རྫོགས་པ་ན། ། བདེ་གསལ་མི་
རྟོགས་བློ་འབྲས་ཅན། ། ཞེས་གསུངས་པའི་ཕྱིར། གཉིས་པ་དེར་ཐལ། ཐོས་བསམ་སྒོམ་གསུམ་གར་འགྱུར་བའི་
ལམ་ཤེས་ཡོད་པ་གང་ཞིག ལམ་ཤེས་ལ་དེས་ཟིན་པས་ཁྱབ་པའི་ཕྱིར། དང་པོ་དེར་ཐལ། རྩ་བར། ཡང་དང་
ཡང་དུ་སོམས་པ་དང་། ། མཇལ་དང་ངེས་རྟོགསཀླསྒོམ་པའི་ལམ། ། ཞེསཊགསུངས་པའི་ཕྱིར། གཉིས་པ་དེར་
ཐལ། ལམ་ཤེས་ཀྱི་མཚན་ཉིད་ཡིག་ཆར་གསུངས་པ་ལྟར་འཐད་པའི་ཕྱིར་དང་། སྐབས་བཞི་པའི་མཐའ་དཔྱོད་
ལས། ཟིན་པ་སྨོས་པས་གྲོགས་དང་སྒོམ་བྱུང་མ་ཡིན་པ་ཡང་སྡུད་དོ། ། ཞེས་ཀྱང་གསུངས་པའི་ཕྱིར། དེས་ན་
སྐབས་ལྔ་པའི་མཐའ་དཔྱོད་དུ། རང་རྒྱུ་རྣམ་རྫོགས་སྦྱོར་པ་ལ་བརྟེན་ནས་ཐེག་ཆེན་ཚོགས་ལམ་ལས་ཁྱད་པར་དུ་
གྱུར་པའི་སྐྱེ་མེད་གསུམ་གྱི་རྣམ་པ་སྒོམ་པ་ལ་དབང་དུ་གྱུར་པ་ཐོབ་པའི་ཤེས་རབ་ཀྱིས་ཟིན་པའི་སེམས་དཔའི་རྣལ་
འབྱོར་དེ། རྩེ་སྦྱོར་གྱི་མཚན་ཉིད་ཅེས་ཆ་བཞག་མ་སྦྱར་བ་ལྟར་འཐད་པའི་ཕྱིར་ཟེར་ན་བརྟག ཁ་ཅིག རྣམ་
རྫོགས་སྦྱོར་བ་དང་རྩེ་སྦྱོར་གཉིས་དབང་དུ་བྱེད་པའི་རྒྱུ་འབྲས་ཡིན་ཀྱང་རྒྱུ་འབྲས་མ་ཡིན་ཏེ། ཕྱི་མ་སྔ་མའི་བྱེ་བྲག་
ཡིན་པའི་ཕྱིར། མ་གྲུབ་ན། རྩེ་སྦྱོར་ཆོས་ཅན། རྣམ་རྫོགས་སྦྱོར་བའི་བྱེ་བྲག་ཡིན་པར་ཐལ། ཁྱོད་རྣམ་རྫོགས་
སྦྱོར་བ་ཡིན། ཁྱོད་དེ་དང་བདག་གཅིག་ཏུ་འབྲེལ་བ་སོགས་ཡིན་པའི་ཕྱིར་ཟེར། ཡང་ཁ་ཅིག དེ་མི་འཐད་དེ།
དེ་དེ་དང་བདག་གཅིག་ཏུ་འབྲེལ་བ་མ་ཡིན་པའི་ཕྱིར་ཟེར། དེ་གཉིས་རྒྱུ་འབྲས་ཡིན་པའི་ཕྱིར་ཏེ། གསེར་ཕྲེང་
ལས། དེ་ལ་བཤད་པའི་རིམ་པ་ནི་རིམ་པ་དེ་ལྟར་བཤད་ན་ཉན་པ་པོ་རྣམས་ཀྱིས་རྟོགས་སླ་བ་གཅིག་ཡིན་ལ།
དོན་གྱི་རིམ་པ་ནི་རྒྱུ་འབྲས་ཀྱི་རིམ་པ་ཡིན་ནོ། ། དེ་ལ་རྣམ་ཀུན་དང་རྩེ་མོ་ནི་རྒྱུ་འབྲས་ཡིན་ལ། ཞེས་དང་། གལ་
，ས་
ཏེ་ས་བརྒྱད་པ་ཡན་ཆད་ནས། རྒྱུ་ཡོད་པ་ལ་འབྲས་བུ་ཡོད་པར་མ་ངེས་པས་རྒྱུན་མཐའི་རྗེས་སུ་རྩེ་སྦྱོར་མི་འབྱུང་
ཡང་རྣམ་ཀུན་ཡོད་པ་མི་འགལ་ལོ། ། ཞེས་གསུངས་པའི་ཕྱིར་ཏེ། ཁོ་ན་རེ། རྣམ་རྫོགས་སྦྱོར་པ་འགག་པ་རྩེ་སྦྱོར་
སྐྱེ་བ་དུས་མཉམ་པར་ཐལ། དེ་གཉིས་རྒྱུ་འབྲས་ཡིན་པའི་ཕྱིར། འདོད་ན། རྩེ་སྦྱོར་ཐོབ་མ་ཐག་པའི་རྒྱུད་ལ་
རྣམ་རྫོགས་སྦྱོར་བ་མེད་པར་ཐལ། འདོད་པའི་ཕྱིར་ཟེར་བ་སོགས་ལ་དཔྱད་དགོས། ཁ་ཅིག ཡིག་ཆར་མཁྱེན་
གསུམ་གྱི་རྣམ་པ་ལ་བརྟན་པ་ཐོབ་ཕྱིར་དུ་རིམ་གྱིས་སྒོམ་པའི་ཆ་ནས་བཞག་པའི་སེམས་དཔའི་རྣལ་འབྱོར་དེ།
མཐར་གྱིས་སྦྱོར་བའི་མཚན་ཉིད། ཅེས་དང་། ས་མཚམས་ཐེག་ཆེན་ཚོགས་ལམ་ནས་རྒྱུན་མཐའི་སྔ་ལོག་བར་དུ་
ཡོད། ཅེས་བཤད་པ་ལྟར་ཁས་ལེན་མི་རིགས་པར་ཐལ། མཚན་ཉིད་ཀྱི་ཟུར་དུ་མཁྱེན་གསུམ་གྱི་རྣམ་པ་ལ་བརྟན་

· 12 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
- -- - ས་
པ་ཐོབ་ཕྱིར་དུ་ཞེས་སྦྱར་བ་མི་འཐད་པའི་ཕྱིར་ཏེ། དེའི་མཚན་ཉིད་གསེར་ཕྲེང་ལྟར་འཐད་པའི་ཕྱིར་ཏེ། དེ་ཉིད་
ལས། མཐར་གྱིས་པ་ནི་མཁྱེན་གསུམ་གྱི་ཤེས་རྣམ་གཅིག་ཆར་དུ་སྐྱེ་བའི་རྟོགས་པ་བརྟན་པོར་བྱ་བའི་ཕྱིར་མཁྱེན་
གསུམགྱི་རྣམ་པ་རྣམས་རིམ་གྱིས་སྒོམ་པའི་སེམས་དཔའི་རྣལ་འབྱོར་རོ། ། ཞེས་པ་ལྟར་ཤིན་ཏུ་འཐད་པའི་ཕྱིར་ཏེ།
འདི་ལྟར་རྟོགས་པ་བརྟན་པོ་ཐོབ་པ་དང་། མཁྱེན་གསུམ་ལ་བརྟན་པ་ཐོབ་པ་གཉིས་གཏན་ནས་མི་འདྲ་བའི་ཕྱིར་
ཏེ། སྔ་མ་ལ་ནི་སྐད་ཅིག་སྦྱོར་ཐོབ་དགོས་ལ། ཕྱི་མ་ལ་མི་དགོས་པའི་ཕྱིར་རོ་ཞེས་ཟེར། ཡང་ཁ་ཅིག ཡིག་ཆའི་
བཤད་ཚུལ་ལྟར་འཐད་པར་ཐལ། རྣམ་བཤད་ལས། མཐར་གྱིས་སྦྱོར་པ་ལ་མཚན་ཉིད་ནི། མཁྱེན་གསུམགྱི་
རྣམ་པ་ལ་བརྟན་པ་ཐོབ་ཕྱིར་དུ་རིམ་གྱིས་སྒོམ་པའི་སེམས་དཔའི་རྣལ་འབྱོར་རོ། ། ཞེས་གསུངས་པའི་ཕྱིར་ཟེར་ན་
བརྟག ཡང་ཁ་ཅིག ཡིག་ཆར་ས་མཚམས་བཤད་པ་རྣམ་བཤད་ལྟར་ཡིན་ཀྱང་མི་རིགས་པར་ཐལ། ཐེག་ཆེན་
ཚོགས་ལམ་ནས་རྒྱུན་མཐའི་བར་དུ་འཇོག་དགོས་པའི་ཕྱིར་ཏེ། གསེར་ཕྲེང་ལས། སློབ་དཔོན་ལྟར་ན་རྩེ་མོ་ཐོབ་
ནས་སྒོམ་པར་མངོན་ཡང་དེ་སྦྱོར་བ་རྣམས་ཀྱི་གོ་རིམ་བཤད་པའི་ཡན་ལག་ཙམ་དུ་དགོངས་པ་བརྟག་ནུས་ཤིང་།
འཕགས་པས་བགྱི་བ་སྨོས་བ་ནི་སེམས་བསྐྱེད་པ་གཟུང་པའི་དོན་དུའོ། ། བསླབ་པ་སྨོས་པ་ནི་ངེས་བར་འབྱེད་པའི་
ཆ་དང་མཐུན་པའི་དོན་དུའོ། ། སྒྲུབ་པ་སྨོས་པ་ནི་མཐོང་བ་དང་སྒོམ་པའི་ལམ་ཤེས་པའི་དོན་དུའོ། ། གསུམ་
སྨོས་པ་ནི་མངོན་པར་རྟོགས་པའི་མཐར་གྱིས་པ་ཤེས་པའི་དོན་དུ་ཡིན་ནོ་ཞེས་བྱུང་བས་ཚོགས་ལམ་ནས་རྒྱུན་མཐའི་
བར་ན་ཡོད་དོ། ། ཞེས་གསུངས་པའི་ཕྱིར་ཟེར། ། ཡང་ཁ་ཅིག དེ་གཉིས་ཀ་མི་འཐད་པར་ཐལ། རྩེ་སྦྱོར་མ་
ཐོབ་བར་དུ་མཐར་སྦྱོར་ཐོབ་པ་མེད་པའི་ཕྱིར་ཏེ། རྟོགས་དཀའི་སྣང་བ་ལས། རྩེ་མོའི་མངོན་པར་རྟོགས་པ་ཐོབ་
པའི་བྱང་སེམས་ཀྱིས་ཞེས་སོགས་སྦྱོར་ལམ་ཡན་ཆད་ལ་སྦྱར་ནས་གསུངས་པའི་ཕྱིར་ཟེར་ན་བརྟག ཁ་ཅིག སྐད་
ཅིག་མའི་སྦྱོར་བ་ཡིན་ན། སེམས་དཔའི་རྣལ་འབྱོར་མཐར་ཐུག་ཡིན་པས་ཁྱབ་སྟེ། དེ་ལྟར་དུ་རྗེ་ཡབ་སྲས་ཀྱི་རྣམ་
བཤད་དང་ཡིག་ཆར་ཡང་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ན་རྒྱུན་མཐའི་བར་ཆད་མེད་ལམ་སྐད་
ཅིག་དང་པོ་ཆོས་ཅན། སེམས་དཔའི་རྣལ་འབྱོར་མཐར་ཐུག་ཡིན་པར་ཐལ། སྐད་ཅིག་མའི་སྦྱོར་བ་ཡིན་པའི་
ཕྱིར་ཏེ། རྒྱུན་མཐའི་ཡེ་ཤེས་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། རྩ་བར་འདོད་ན། ཁྱོད་ཀྱི་རྗེས་སུ་
འབྱུང་བའི་སེམས་དཔའི་ཡེ་ཤེས་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། ཁྱོད་སྐད་ཅིག་གཉིས་པ་
དང་གསུམ་པ་དེ་ཡིན་པའི་ཕྱིར་ཟེར་ན་བརྟག གཞན་ཡང་། རྒྱུན་མཐའི་ཡེ་ཤེས་སྐད་ཅིག་སྔ་ཕྱི་བར་གསུམ་ཆོས་
ཅན། ཁྱོད་སྔ་མ་སྔ་མ་ལས་ཕྱི་མ་ཕྱི་མ་ཁྱད་པར་དུ་འཕགས་པ་མ་ཡིན་པར་ཐལ། སྐད་ཅིག་མའི་སྦྱོར་བ་ཡིན་པའི་
ཕྱིར། ཁྱབ་སྟེ། གསེར་ཕྲེང་ལས། དེས་ན་སྐད་ཅིག་སྦྱོར་བ་བྱ་རྫོགས་ཀྱི་སྐད་ཅིག་མ་ཡིན་པས་རྒྱུན་དང་ལྡན་
ཡང་སྔ་མ་ལས་ཕྱི་མ་ཁྱད་པར་དུ་འཕགས་པར་མི་བྱའོ། ། ཞེསགསུངས་པའི་ཕྱིར། རྩ་བར་འདོད་ན། དེ་སྐད་

• 13 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
པ་བསམ་་་་་་- -- - -
ཅིག་ཐ་མའི་གནས་སྐབས་སུ་ཟག་མེད་ཡེ་ཤེས་སྡེ་ཚན་ཉེར་གཅིག་སྒྲུབ་རུང་གི་ནུས་པ་ཡོངས་སུ་རྫོགས་ལ་དེ་མན་
ཆད་མ་རྫོགས་པའི་ཕྱིར། གཞན་དུ་ན་དེ་སྐད་ཅིག་དང་པོ་ཆོས་ཅན། ཁྱོད་སྐད་ཅིག་གཉིས་པ་རྣམ་མཁྱེན་ཡིན་
པར་ཐལ། ཁྱོད་ཀྱི་དུས་སུ་དེ་འདྲ་བའི་ནུས་པ་ཐམས་ཅད་རྫོགས་པའི་ཕྱིར། ཁྱབ་སྟེ། དེའི་ཚེ་རྣམ་མཁྱེན་དུ་མི་
འགྱུར་བའི་རྒྱུ་མཚན་མེད་པའི་ཕྱིར་ཏེ། རྣམ་འགྲེལ་ལས། མ་ཚང་མེད་རྒྱུ་དེ་ལ་ནི། ། འབྲས་བུ་གང་གིས་བཟློག་
པར་བྱེད། ། ཅེས་གསུངས་པའི་ཕྱིར། གལ་ཏེ་རྒྱུན་མཐའི་ཡེ་ཤེས་ལ་སྐད་ཅིག་སྔ་ཕྱི་བར་གསུམ་མེད་ཟེར་ནའང་
མི་འཐད་པའི་ཕྱིར། མ་གྲུབ་ན། དེ་ཆོས་ཅན། ཁྱོད་སྐད་ཅིག་སྔ་ཕྱི་བར་གསུམ་གའི་ཆ་དང་ལྡན་པར་ཐལ།
ཁྱོད་འདུས་བྱས་ཡིན་པའི་ཕྱིར། ཁྱབ་སྟེ། རིན་ཆེན་ཕྲེང་བ་ལས། ཇི་སྲིད་སྐད་ཅིག་མཐའ་ཡོད་པ། དེ་སྲིད་
ཐོག་མཐའ་དབུས་དག་གོ ། ཞེས་དང་། སྐབས་ལྔ་བའི་མཐའ་དཔྱོད་ལས། རྒྱུན་མཐའི་བར་ཆད་མེད་ལམ་
སྐད་ཅིག་དང་པོ་རྒྱུན་མཐའི་བར་ཆད་མེད་ལམ་ཡིན་ཟེར་ན། ཞེས་གསུངས་པའི་ཕྱིར། ཁ་ཅིག་ན་རེ། སྐད་ཅིག་
མའི་སྦྱོར་བ་ཞེས་པའི་སྐད་ཅིག་མའི་ཡུན་ཚད་བཤད་སྐབས་ཀྱི་ཚིག་གསལ་ལས། དུས་མཐའི་སྐད་ཅིག་རྡུལ་ཕྲན་
གཅིག་གོ་ས་འཕོས་པའི་ཚད་དང་། ཉན་ཐོས་རྣམས་ཀྱི་གྲུབ་མཐའ་ལ་གྲགས་ པའི་ སྐད་ ཅིག་ སེ་གོལ་གཅིག་
གཏོགས་པའི་ཡུན་ལ་སུམ་བརྒྱ་དྲུག་ཅུ་རྩ་བརྒྱད་དུ་བགོས་པའི་ཆ་དང་། ནས། དང་པོ་གཉིས་ལྟར་ན། ཡུན་
ཐུང་པས་སྒོམ་པ་རྫོགས་མི་ནུས་ལ། ཞེས་བཤད་པ་མི་འཐད་དེ། དུས་དེ་གཉིས་ལ་རིང་ཐུང་མེད་ཅིང་། སུམ་
བརྒྱ་དྲུག་ཅུ་རྩ་བརྒྱད་ཅེས་བཤད་པའང་མི་འཐད་པའི་ཕྱིར་ཏེ། གསེར་ཕྲེང་ལས། གཞན་ཡང་། ཆོས་མངོན་པ་
བ་རྣམས་སེ་གོལ་གཏོགས་པའི་ཡུན་ལ་སྐད་ཅིག་དྲུག་ཅུ་རེ་ལྔ་འདའ་བར་འདོད་པར་མཛོད་འགྲེལ་ལས་བཤད་ཅིང་
དེའི་ཆ་དང་། གདགས་པར་བཤད་པའི་རྡུལ་གོ་ས་འཕོ་བ་གཉིས་ཀ་ཡང་དུས་མཐའི་སྐད་ཅིག་མའི་ངོས་འཛིན་
ཡིན་པས་དེ་གཉིས་དུས་མཐའི་སྐད་ཅིག་མ་ཡིན་མིན་སོ་སོར་བགྲང་བ་དང་། སུམ་བརྒྱ་དྲུག་ཅུ་རྩ་བརྒྱད་འདའ་
ཞེས་བཀོད་པ་ནོར་རོ། ། ཞེས་གསུངས་པའི་ཕྱིར་ཟེར། འདི་ལ་ཁ་ཅིག ཚིག་གསལ་གྱི་བཤད་ཚུལ་ལྟར་འཐད་
པའི་ཕྱིར་ཏེ། དབུ་མའི་མཐའ་དཔྱོད་ལས། ཐེག་ཆེན་གྱི་མདོ་དང་བསྟུན་ན་སེ་གོལ་གཅིག་གི་ཡུན་ལ་ཆ་གསུམ་
བརྒྱ་དང་རེ་ལྔ་དང་སུམ་བརྒྱ་དང་རེ་བརྒྱད་སོགས་ཀྱང་བགོ་ཐུབ་པའི་ཕྱིར་ཏེ། ནས། ཕར་ཕྱིན་འགྲེལ་བཤད་
ཚིག་གསལ་ལས་དེ་ལ་ཆ་སུམ་བརྒྱ་དང་རེ་བརྒྱད་དུ་ཕྱེ་པའི་ཕྱིར་དང་། དེ་འདྲའི་མདོ་ཚིག་མེད་ན་པཎ་ཆེན་དེ་
འདྲས་མི་འགོད་པའི་ཕྱིར་དང་། རིགས་པས་ཀྱང་འགྲུབ་པའི་ཕྱིར་རོ། ། གསེར་ཕྲེང་ལས་དེ་ནོར་བར་བཤད་པ་
མཛོད་དང་བསྟུན་ན་ནོར་ཞེས་པའི་དོན་ཡིན་ནོ། ། ཞེས་གསུངས་པའི་ཕྱིར་ཟེར། ཁོ་ན་རེ། དབུ་མའི་མཐའ་
དཔྱོད་དུ་དེ་ལྟར་བཤད་ཀྱང་། ཚིག་གསལ་ལས་སེ་གོལ་གཅིག་ལ་སུམ་བརྒྱ་རེ་བརྒྱད་ཕྱེ་བ་ཉན་ཐོས་སྡེ་པའི་ལུགས་
སུ་གསུངས་ཀྱི་ཐེག་ཆེན་ལུགས་ཡིན་པར་མ་གསུངས་པའི་ཕྱིར་ཏེ། གསེར་ཕྲེང་ལས། ཉན་ཐོས་རྣམས་ཀྱི་གྲུབ་

• 14 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
མཐའ་ལ་གྲགས་པའི་སྐད་ཅིག་ཅེས་སོགས་དྲངས་ཟིན་པ་དེའི་ཕྱིར་དང་། ཉན་ཐོས་སྡེ་བའི་ལུགས་ཡིན་ཕྱིན་
མཛོད་རང་འགྲེལ་དང་མཐུན་དགོས། དེ་ལྟར་ན་སེ་གོལ་གཅིག་ལ་དྲུག་ཅུ་རེ་ལྔར་ཕྱེ་བའི་ཆ་གཅིག་ལ་དུས་མཐའི་
སྐད་ཅིག་མར་འདོད་དགོས་པས། དྲུག་ཅུ་རེ་ལྔ་ཟེར་རྒྱུ་ལ་སུམ་བརྒྱ་རེ་བརྒྱད་ཟེར་བ་ནོར་བར་གསེར་ཕྲེང་ལས་
གསུངས་ཀྱི། ཐེག་ཆེན་གྱི་མདོའི་བཤད་ཚུལ་མཛོད་དང་བསྟུན་ན་ནོར་ཞེས་གསུངས་མི་རིགས་པའི་ཕྱིར་རོ། །
དེས་ན་ཡིག་ཆའི་བཤད་ཚུལ་ལ་དཔྱད་དགོས་ཀྱི་གསེར་ཕྲེང་ལྟར་ཁས་བླངས་ན་སྐྱོན་ཅུང་ཟད་ཀྱང་མེད་པའི་ཕྱིར་རོ་
ཟེར་ན་དཔྱད་དགོས་སོ། ། ཁ་ཅིག་ན་རེ། སེམས་ཅན་གྱི་རྒྱུད་ལ་ཆོས་སྐུ་ཡོད་པར་ཐལ། ཆོས་སྐུ་ཡོད་པར་ཆོས་
དབྱིངས་བསྟོད་པར། ཇི་ལྟར་མར་ངོའི་བཅུ་བཞི་ན། ། ཟླ་བ་ཅུང་ཟད་གསལ་བ་ལྟར། ། དེ་བཞིན་ཐེག་མཆོག་
མོས་རྣམས་ལ། ། ཆོས་ཀྱི་སྐུ་ཡང་ཅུང་ཟད་གསལ། ། ཇི་ལྟར་ཚེས་པའི་ཟླ་བ་ལ། ། སྐད་ཅིག་སྐད་ཅིག་འཕེལ་
བར་མཐོང་། ། དེ་བཞིན་ས་ལ་ཞུགས་རྣམས་ཀྱིས། ། རིམ་གྱིས་རིམ་གྱིས་འཕེལ་བར་མཐོང་། ། ཇི་ལྟར་ཡར་
ངོའི་བཅོ་ལྔ་ན། ། ཟླ་བའི་དཀྱིལ་འཁོར་རྫོགས་པར་གསལ། ། དེ་བཞིན་ས་ཡི་མཐར་ཐུག་ན། ། ཆོས་ཀྱི་སྐུ་ཡང་
རྫོགས་པར་གསལ། ། ཞེས་གསུངས་པའི་ཕྱིར་ཟེར། ཁ་ཅིག་གིས་མ་ཁྱབ་སྟེ། ལུང་འདིས་བྱང་ཆུབ་སེམས་
དཔའི་རྒྱུད་ལ་ཆོས་སྐུ་ཡོད་པར་བསྟན་ཅིང་། དེ་ཡང་ས་རེ་རེའི་སྐབས་ཀྱི་འགོག་བདེན་ལ་བྱེད་དགོས་ཏེ། དབུ་
མའི་མཐའ་དཔྱོད་ལས། ཆོས་ཉིད་མཐོང་བས་ཁྱད་པར་མེད་ཀྱང་དྲི་མས་རིམ་གྱིས་དག་པའི་ཚེ་ཆོས་སྐུར་འགྲོ་
རྒྱུའི་འགོག་བདེན་རང་སྟེང་དུ་མཐོང་ཚུལ་ལ་ཁྱད་པར་ཡོད་དེ། ས་དང་པོར་རང་སྟེང་དུ་མཐོང་སྤང་གིས་དག་
པའི་འགོག་པ་མཐོང་ཡང་ཉོན་སྒྲིབ་ཀྱིས་དག་པའི་དེ་མ་མཐོང་བ་ནས། ས་དགུ་པའི་ཚེ་ཤེས་སྒྲིབ་ཆེན་པོས་དག་
པའི་འགོག་པ་མཐོང་ཡང་ཆུང་ངུས་དག་པའི་འགོག་པ་མ་མཐོང་ལ། སངས་རྒྱས་ཀྱི་སར་སྒྲིབ་གཉིས་མཐའ་དག་
དག་པའི་ཆ་རྫོགས་པའི་འགོག་པ་མཐོང་པའི་དེ་ཡིན་པའི་ཕྱིར་ཏེ། ཆོས་དབྱིངས་བསྟོད་པ་ལས། ནས། དེར་མ་
ཟད་འགོག་བདེན་དེ་མཐོང་བ་དང་ཐོབ་པ་ལས་ཆོས་སྐུ་ཐོབ་པའི་ཐ་སྙད་བྱས་པ་ཡང་དབུ་སེམས་འདོད་དེ། ཐོས་
བསམ་གྱི་དུས་ན་དེ་མེད་པ་དང་། མོས་སྤྱོད་ཀྱི་ས་ན་སྒོམ་བྱུང་གི་སྣང་བ་དང་བཅས་པ་དང་། ས་ཐོབ་ནས་དེ་ཐོབ་
པར་འགྱུར་ཞིང་། དག་ས་ལ་དེ་རྫོགས་པར་འགྱུར་ཞེས་བཤད་པའི་ཕྱིར། མདོ་སྡེ་རྒྱན་ལས། སྐུ་མེད་པ་དང་
བཅས་དང་སྐུ་ཐོབ་དང་། ། ཡོངས་སུ་རྫོགས་དང་། ཞེས་དང་། ཞེས་སོགས་གསུངས་པའི་ཕྱིར། དེས་ན་བྱང་
འཕགས་རྒྱུད་ཀྱི་ཆོས་སྐུ་ཡོད་ཀྱང་། དེ་ཆོས་སྐུ་མ་ཡིན་པའི་ཕྱིར་ཏེ། དེ་ཉིད་ལས། བྱང་སེམས་ས་བརྒྱད་པའི་
རྒྱུད་ཀྱི་ཆོས་སྐུ་ཆོས་སྐུ་ཡིན་པར་ཐལ། དེ་ཡོད་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར། ཁོ་ན་རེ།
བྱང་འཕགས་རྒྱུད་ལ་ཆོས་སྐུ་ཡོད་ཀྱང་འབྲས་བུ་ཆོས་སྐུ་སངས་རྒྱས་ཁོ་ནར་ཡོད་པའི་ཕྱིར་ཏེ། གསེར་ཕྲེང་ལས།
དེ་དང་འདིར་བཤད་པའི་ཆོས་སྐུ་དོན་མི་གཅིག་པས་འདིའི་ས་མཚམས་ནི་སངས་རྒྱས་ཀྱི་ས་ཁོ་ནར་ཁས་བླངས་ཏེ།

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 15 •
སྦྱོར་བཞི་བསྒོམས་པའི་འབྲས་བུ་མཐར་ཐུག་ཡིན་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། ཆོས་
དབྱིངས་བསྟོད་པ་དྲངས་ནས་དེའི་སྐབས་ཀྱི་ཆོས་སྐུ་ཆོས་སྐུ་མིན་ཞེས་མ་གསུངས་པར་འདིའི་ཆོས་སྐུ་ཞེས་དེ་ལས་
དགར་ནས་གསུངས་པའི་རྒྱུ་མཚན་ཡོད་པའི་ཕྱིར་རོ། ། ཞེས་ཟེར་བ་སོགས་ལ་ཞིབ་ཆ་དགོས། ། ཁ་ཅིག་ན་རེ།
རང་རྒྱུད་གཞན་དོན་དོན་གཉེར་གྱི་འདུན་པས་དྲངས་ཤིང་རང་གྲོགས་བྱང་ཆུབ་ལ་དམིགས་པའི་འདོད་པ་དང་
མཚུངས་ལྡན་གྱི་རྣམ་རིག་ཁྱད་པར་ཅན་དེ། སེམས་བསྐྱེད་ཀྱི་མཚན་ཉིད་དུ་ཡིག་ཆར་གསུངས་པ་ལྟར་འཐད་དེ།
རྩ་བར། སེམས་བསྐྱེད་པ་ནི་གཞན་དོན་ཕྱིར། ། ཡང་དག་རྫོགས་པའི་བྱང་ཆུབ་འདོད། ། ཅེས་དང་། ཕར་
ཕྱིན་མཐའ་དཔྱོད་ལས་ཀྱང་། ངོ་བོ་ཡོད་དེ། རང་འདྲེན་བྱེད་གཞན་དོན་དོན་གཉེར་གྱི་འདུན་པས་དྲངས་ཤིང་
རང་གི་གྲོགས་བྱང་ཆུབ་ཐོབ་འདོད་ཀྱི་འདོད་པ་དང་མཚུངས་ལྡན་གྱི་སེམས་ཁྱད་པར་ཅན་དེ་དེ་ཡིན་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག དེ་འདྲ་བ་དེ། སེམས་བསྐྱེད་པ་ནི་གཞན་དོན་ཕྱིར་ཞེས་པའི་དངོས་
བསྟན་གྱི་སེམས་བསྐྱེད་ཀྱི་མཚན་ཉིད་ཡིན་ཞིང་། རྫས་སྤྱི་ཆོད་ན། དེ་འདྲ་བའི་སེམས་བསྐྱེད་ཡིན་ན་སྤྱོད་པའི་
རྟེན་གྱི་དབང་དུ་བྱས་པའི་སེམས་བསྐྱེད་ཡིན་པས་ཁྱབ་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། ཁ་ཅིག་ན་རེ།
སེམས་བསྐྱེད་པ་ནི་གཞན་དོན་ཕྱིར། ། ཞེས་པའི་དངོས་བསྟན་གྱི་སེམས་བསྐྱེད་དེ་ལ་སྤྱོད་པའི་རྟེན་གྱི་དབང་དུ་
བྱས་པའི་སེམས་བསྐྱེད་ཡིན་པས་ཁྱབ་པར་ཐལ། སྦྱོར་བ་འཐད་པའི་ཕྱིར་ན། རྫས་སྤྱི་ཆོད་ན་འདོད་བྱས་པ་ལ་ཁོ་
ན་རེ། དེ་ལ་ས་ལྟ་བུ་སོགས་ཀྱི་སེམས་བསྐྱེད་ཉེར་གཉིས་མེད་པར་ཐལ། འདོད་པའི་ཕྱིར། འདོད་མི་ནུས་ཏེ།
དེའི་དངོས་བསྟན་གྱི་དབྱེ་བ་སྟོན་པ་ན། དེ་ཡང་ས་གསེར་སོགས་གསུངས་པའི་ཕྱིར། དེར་ཐལ། དེ་ཡང་གི་དེ་
བསྙེགས་ས་ཡོད་པའི་ཕྱིར་ན་མ་ཁྱབ་སྟེ། བསྟན་བྱའི་གཙོ་བོ་ལ་བྱེད་པའི་ཕྱིར། ཞེས་གསུངས་པའི་ཕྱིར། དེས་
ན་ཕར་ཕྱིན་མཐའ་དཔྱོད་ལས། རང་གི་རྒྱུར་གྱུར་པའི་གཞན་དོན་དོན་གཉེར་གྱི་འདུན་པ་ལས་བྱུང་ཞིང་རང་གི་
གྲོགས་བྱང་ཆུབ་ལ་དམིགས་པའི་འདོད་པ་དང་མཚུངས་ལྡན་གྱི་ཐེག་ཆེན་ལམ་གྱི་གཞུང་ཤིང་དུ་བསྟན་པའི་ཆ་ནས་
བཞག་པའི་ཡིད་ཀྱི་རྣམ་རིག་ཁྱད་པར་ཅན་དེ། ཐེག་ཆེན་སེམས་བསྐྱེད་ཀྱི་མཚན་ཉིད། ཁྱད་པར་ཅན་གྱི་དོན་
ཡང་ལམ་གྱི་གཞུང་ཤིང་དང་ས་བོན་དང་སྡོམ་སོགས་སུ་བཤད་པའི་ཁྱད་པར་ལ་བྱ་ཞིང་། ཐབས་ཁྱད་པར་ཅན་དུ་
བྱས་ན་སློབ་ལམ་ན་རུང་ཡང་སེམས་བསྐྱེད་གཉིས་ཀྱི་གཞི་མཐུན་འདོད་ན་མི་རུང་བས་སྔར་བཤད་པ་ཀུན་ལ་ལེགས།
ཞེས་གསུངས་པ་ལྟར་ཁས་ལེན་དགོས་པའི་ཕྱིར། འདི་ལྟར་སེམས་བསྐྱེད་གཉིས་ཀྱི་གཞི་མཐུན་ཡོད་དེ། སངས་
རྒྱས་སའི་དོན་དམ་སེམས་བསྐྱེད་ལ་ཀུན་རྫོབ་སེམས་བསྐྱེད་ཀྱིས་ཁྱབ་པའི་ཕྱིར་ཏེ། གུང་ཐང་མཆན་འགྲེལ་ལས།
འདིའི་དོན་ལ་ཁ་ཅིག་འདིའི་ཁྱད་པར་ཅན་ཐབས་ཁྱད་པར་ཅན་ལ་བྱས་ན་དེའི་རིགས་པའི་ཕུལ་གྱིས། དོན་དམ་
སེམས་བསྐྱེད་ཀྱི་ཁྱད་པར་ཅན་ཞེས་པ་དེ་ཤེས་རབ་ཁྱད་པར་ཅན་དུ་འགྱུར་བས་སངས་རྒྱས་ཀྱི་སར་སེམས་བསྐྱེད་

• 16 • 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
གཉིས་ཀྱི་གཞི་མཐུན་མི་སྲིད་པར་ཐལ་པའི་སྐྱོན་ཡོད་ཟེར་བ་ཐ་ཆད་ཡིན་ཏེ། འདི་ལྟར། སངས་རྒྱས་ཀྱི་སའི་
སེམས་བསྐྱེད་ལ་ཤེས་རབ་ཀྱི་ཆ་མ་ཡིན་པས་ཁྱབ་པར་ཐལ། དོན་དམ་སེམས་བསྐྱེད་ལ་ཤེས་རབ་ཀྱི་ཆ་དགོས་ན།
སངས་རྒྱས་ཀྱི་སའི་སེམས་བསྐྱེད་ལ་དོན་དམ་སེམས་བསྐྱེད་མི་ཡོང་བའི་རྒྱུ་མཚན་ཡོད་པའི་ཕྱིར། འདོད་ན།
སེམས་བསྐྱེད་ལ་ཐབས་ཀྱི་ཆས་ཁྱབ་པར་ཐལ། དེ་ལ་ཤེས་རབ་ཀྱི་ཆ་མེད་པའི་ཕྱིར། འདོད་ན། དོན་དམ་སེམས་
བསྐྱེད་ལ་ཤེས་རབ་ཀྱི་ཆས་ཁྱབ་པར་ཐལ། ཀུན་རྫོབ་སེམས་བསྐྱེད་ལ་ཐབས་གྱི་ཆས་ཁྱབ་པ་གང་ཞིག དེ་གཉིས་
གཅིག་ཤོས་ཐབས་ཁྱད་པར་ཅན་དུ་བསྒྲུབས་པས་གཅིག་ཤོས་ཤེས་རབ་ཁྱད་པར་ཅན་དུ་དོན་གྱིས་འགྲུབ་པའི་ཕྱིར།
འདོད་ན། སེམས་བསྐྱེད་གཉིས་འགལ་བར་ཐལ། རྒྱུ་མཚན་དེའི་ཕྱིར། རྟགས་ཁྱབ་ཁས། དེས་ན་གཞུང་གི་
ཐོབ་ཚོད་ནི་དོན་དམ་སེམས་བསྐྱེད་ཀུན་རྫོབ་སེམས་བསྐྱེད་ཡིན་ པའི་དབང་དུ་བྱས་སྣང་ཡང་། སངས་རྒྱས་
འཕགས་པའི་ཡིད་ཀྱི་རྣམ་པར་ཤེས་པ་དེར་བཞག་ན་ཐེག་དམན་རྟོགས་རིགས་སུ་གནས་པའི་སེམས་བསྐྱེད་སོགས་
ཧ་ཅང་ཐལ་བས་བདག་གཞན་མཉམ་པ་ཉིད་དུ་རོ་གཅིག་པར་རྟོགས་པའི་ཡེ་ཤེས་ལྟ་བུ་ལམ་དུས་ན་སེམས་བསྐྱེད་
དང་ཟུང་འབྲེལ་དུ་སྒོམ་ཚུལ་གྱི་ཁྱད་པར་ཞིག་ཡོད་དམ་དཔྱད་དེ་ཡེ་ཤེས་དེ་ཞི་མཐའ་འགོག་བྱེད་དུ་བཤད་པའང་
ཡོད་ལ། སྐབས་བཞི་བར་སྒྲིབ་པ་བཞིའི་ནང་ནས་ཕྱི་མ་གཉིས་བདེན་འཛིན་ཤས་ཆེ་བར་གསུངས་པས་ཀྱང་འགྲུབ་
བམ་སྙམ། ཞེས་གསུངས་པའི་ཕྱིར། ཁྱབ་སྟེ། ལུང་འདིས་སངས་རྒྱས་ཀྱི་སའི་དོན་དམ་སེམས་བསྐྱེད་ལ་ཤེས་
རབ་ཁྱད་པར་ཅན་དང་སེམས་བསྐྱེད་གཉིས་ཀས་ཁྱབ་ཀྱང་། སངས་རྒྱས་ཀྱི་སའི་སེམས་བསྐྱེད་ལ་ཐབས་ཀྱི་ཆས་
མ་ཁྱབ་ལ། དེ་ཤེས་རབ་ཀྱི་ཆ་མིན་པས་དོན་དམ་སེམས་བསྐྱེད་མིན་པར་ཤིན་དུ་གསལ་བར་གསུངས་པའི་ཕྱིར་རོ།
ཞེས་ཟེར། ཁོ་ན་རེ། འོ་ན་ཡིག་ཆར་བཤད་པའི་མཚན་ཉིད་དེ། སྤྱིར་སེམས་བསྐྱེད་ཀྱི་མཚན་ཉིད་དང་སེམས་
བསྐྱེད་པ་ནི་གཞན་དོན་ཕྱིར་ཞེས་པའི་དངོས་བསྟན་ཀྱི་སེམས་བསྐྱེད་ཀྱི་མཚན་ཉིད་གང་ཡང་མ་ཡིན་པར་ཐལ།
དང་པོ་ཁྱོད་ཀྱིས་བཀག་ཟིན། གཉིས་པའང་ཕར་ཕྱིན་མཐའ་དཔྱོད་དུ་སྦྱོར་ངག་བཀོད་པ་སྤྱོད་པའི་རྟེན་གྱི་དབང་
དུ་བྱས་པ་ཡིན་པའི་ཕྱིར་དང་། གཞན་ཡང་། སངས་རྒྱས་ཀྱི་སའི་ཀུན་རྫོབ་སེམས་བསྐྱེད་དེ་དོན་དམ་སེམས་
བསྐྱེད་དུ་ཐལ། དེའི་མཚན་ཉིད་དེའི་ཕྱིར་དང་། སངས་རྒྱས་ཀྱི་སའི་དོན་དམ་སེམས་བསྐྱེད་དེ། སེམས་སུ་ཐལ།
སེམས་བསྐྱེད་ཡིན་པའི་ཕྱིར། འདོད་མི་ནུས་ཏེ། ཤེས་རབ་ཁྱད་པར་ཅན་ཡིན་པའི་ཕྱིར་ཟེར་ན་དཔྱད་དགོས་
སོ། ། མཐོང་སྒོམ་གང་རུང་མ་ཡིན་པའི་དོན་དམ་སེམས་བསྐྱེད་ལམ་གང་གི་གནས་སྐབས་སུ་ཐོབ་སྙམ་པ་དང་།
དེ་བཞིན་དུ་སེམས་བསྐྱེད་ཉེར་གཉིས་ཀྱི་དབྱེ་གཞིར་གྱུར་པའི་སེམས་བསྐྱེད་ལའང་སྤྲོ་བྱ་མང་། ཁ་ཅིག་ན་རེ།
སེམས་བསྐྱེད་ཉེར་གཉིས་རྒྱུ་འབྲས་ཁོ་ན་ཡིན་ཏེ། ཕར་ཕྱིན་མཐའ་དཔྱོད་ལས། སེམས་བསྐྱེད་ཉེར་གཉིས་ཀྱིས་
མཚམས་ཡང་ཡོད་དེ། དང་པོ་གསུམ་གྱི་མ་མཐའ་ཚོགས་ལམ་ཆུང་འབྲིང་ཆེ་གསུམ་ནས་རིམ་གྱིས་ཐོབ། བཞི་བ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 17 •
སྦྱོར་ལམ་ནས་ཐོབ། སྦྱིན་པ་དང་ལྡན་པའི་དེ་ནས་ཡེ་ཤེས་ཀྱི་ཕར་ཕྱིན་དང་ལྡན་པའི་དེ་བཅུ་ས་བཅུ་ལ་རིམ་གྱིས་
ཐོབ། མངོན་ཤེས་དང་ལྡན་པ་སོགས་ལྔ་ནི་ས་བཅུ་བའི་ཁྱད་པར་གྱི་ལམ་དུ་ཐོབ། ཐ་མ་གསུམ་ནི་སངས་རྒྱས་ཀྱི་
སའི་སྦྱོར་དངོས་མཇུག་གསུམ་གྱིས་རིམ་གྱིས་ཐོབ་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་རྒྱུ་
འབྲས་མ་ཡིན་པར་ཐལ། དང་པོ་གཉིས་རྒྱུ་འབྲས་མིན་ལ། ཐ་མ་གཉིས་ཀྱང་རྒྱུ་འབྲས་མ་ཡིན་པའི་ཕྱིར། གསེར་
ཕྲེང་ལས། ཕྱེ་བའི་ཐ་དད་ནི་ཕལ་ཆེར་ངོ་བོ་ཐ་དད་དེ། སྔ་མ་གཉིས་ཕྱི་མ་རྣམས་ཀྱི་རྒྱུ་དང་། ཕྱི་མ་གཉིས་སྔ་མ་
རྣམས་ཀྱི་འབྲས་བུ་དང་། བར་བ་རྣམས་སྔ་མ་སྔ་མ་རྒྱུ་དང་། ཕྱི་མ་ཕྱི་མ་འབྲས་བུ་ཡིན་པས་སོ། ། སྤྱིར་ནི་ངོ་བོ་
ཐ་དད་པར་མ་ངེས་ཏེ། སེམས་བསྐྱེད་ཀུན་ཀྱང་འདུན་ལྡན་ཡིན་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་
སྟེ། ས་གསེར་ལྟ་བུའི་སེམས་བསྐྱེད་མ་ཐོབ་པའི་རིགས་ངེས་ཐེག་ཆེན་ཚོགས་ལམ་པ་དབང་རྣོན་མེད་པ་གང་ཞིག
སྤྲིན་ལྟ་བུའི་སེམས་བསྐྱེད་མ་ཐོབ་པའི་སངས་འཕགས་མེད་པའི་ཕྱིར། དང་པོ་དེར་ཐལ། ཐེག་ཆེན་རིགས་ངེས་
དབང་རྣོན་གྱིས་ཚོགས་ལམ་ཐོབ་པ། གྲངས་མེད་དང་པོའི་ཚོགས་ཀྱི་མགོ་བརྩམས་པ་དུས་མཉམ་གང་ཞིག
གྲངས་མེད་དང་པོའི་ཚོགས་ཀྱི་མགོ་བརྩམས་པའི་གང་ཟག་ཡིན་ན། གསེར་ལྟ་བུའི་སེམས་བསྐྱེད་ཐོབ་པས་ཁྱབ་
པའི་ཕྱིར། དང་པོ་དེར་ཐལ། སྐབས་བཞི་བའི་བསྡུས་དོན་ལས། མཚན་ཉིད་བཞི་སོགས་སྒོམ་མཐུས་འགའ་
ཞིག་ལ། ། ཐར་ཆ་གྲངས་མེད་ཚོགས་དང་མཉམ་འབྱུང་སྟེ། ། ཞེས་གསུངས་པའི་ཕྱིར། ཁྱབ་སྟེ། འགའ་ཞིག་
ཅེས་པ་ཐེག་ཆེན་རིགས་ངེས་དབང་རྣོན་ལས་གཞན་ལ་སྦྱོར་ཚུལ་མེད་པའི་ཕྱིར། གཉིས་པ་དེར་ཐལ། ཐེག་
བསྡུས་ལས། བཟང་དང་སྨོན་པའི་སྟོབས་ཅན་དང་། ། འདུན་ལྡན་ཁྱད་པར་འགྲོ་པ་ཡི། ། བྱང་ཆུབ་སེམས་
དཔའ་གྲངས་མེད་གསུམ། ། ཀུན་ཏུ་རྩོམ་པར་མཛད་པ་ཡིན། ། ཞེས་གསུངས་པའི་ཕྱིར། ཁྱབ་སྟེ། སྐབས་
འདིའི་སྨོན་ལམ་སྟོབས་ཅན་ཞེས་པ་གསེར་ལྟ་བུའི་སེམས་བསྐྱེད་མ་ཐོབ་པ་ལ་མེད་པའི་ཕྱིར་གོང་གི་རྟགས་གཉིས་པ་
དེར་ཐལ། ཡོན་ཏན་མ་རྫོགས་པའི་སངས་འཕགས་མེད་པའི་ཕྱིར་དང་། སྐབས་འདིའི་དངོས་མཇུག་གཉིས་རིམ་
གྱིས་ཐོབ་པར་གསུངས་པ་གསེར་ཕྲེང་ལས་དེ་ལ་དངོས་མཇུག་ནི་སངས་རྒྱས་ཀྱི་མཉམ་བཞག་དང་རྗེས་ཐོབ་དུ་རྒྱན་
སྣང་བཞེད་ལ། ཞེས་གསུངས་པས། དེ་ལྟ་བུ་ལ་དགོངས་ཀྱི། གཞན་དུ་ན་མི་རིགས་པའི་ཕྱིར་ཟེར། ཡང་ཁ་ཅིག
སེམས་བསྐྱེད་ཉེར་གཉིས་རྒྱུ་འབྲས་སུ་བཤད་པ་དང་། མངོན་ཤེས་དང་ལྡན་པ་སོགས་ལྔ་ས་བཅུ་བར་བཤད་པ་མི་
འཐད་དེ། རྣམ་བཤད་ལས། མངོན་ཤེས་དྲུག་དང་ལྡན་པ་སོགས་ལྔ་ནི་ཁྱད་པར་གྱི་ལམ་གྱིས་བསྡུས་སོ། ། དག་
པ་ས་གསུམ་གྱིས་བསྡུས་པའི་ཕྱིར་ཞེས་གསུངས་པའི་ཕྱིར། དེ་བཞིན་དུ་རྟོགས་དཀའི་སྣང་པར་ཡང་དག་པ་ས་
གསུམ་ལ་ཁྱད་པར་གྱི་ལམ་དུ་གསུངས་པའི་ཕྱིར་ཟེར་བ་སོགས་ལ་དཔྱད་དགོས་སོ། ཁ་ཅིག་ན་རེ། ཉམས་ལེན་གྱི་
བྱ་བ་ལ་ལྟོས་མི་དགོས་པའི་རིགས་ཅན་གྱི་སེམས་བསྐྱེད་དེ། སྨོན་སེམས་ཀྱི་མཚན་ཉིད། ཕྱིན་དྲུག་གི་བྱ་བས་

• 18 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ས=
དངོས་སུ་ཟིན་པའི་སེམས་བསྐྱེད་དེ། འཇུག་སེམས་ཀྱི་མཚན་ཉིད་ཅེས་གསུངས་པ་ལྟར་ཁས་ལེན་མི་རིགས་པར་
ཐལ། དང་པོ་མི་རིགས་པ་གང་ཞིག གཉིས་པ་མི་རིགས་པའི་ཕྱིར། དང་པོ་དེར་ཐལ། ཉམས་ལེན་གྱི་བྱ་བ་ལ་
ལྟོས་མི་དགོས་པའི་བྱང་སེམས་ཀྱི་ལམ་མེད་པའི་ཕྱིར་ཏེ། བྱང་སེམས་ཀྱི་ལམ་ཡིན་ན། ཕར་ཕྱིན་དྲུག་རེ་རེའི་ནང་
དུ་དྲུག་དྲུག་ཚང་བར་བསྡུས་ནས་ཉམས་སུ་ལེན་པ་ལ་ལྟོས་པས་ཁྱབ་པའི་ཕྱིར་ཏེ། དེ་ཡིན་ན། དེ་ལྟར་ཉམས་སུ་
ལེན་པའི་ཤེས་རབ་ལ་ལྟོས་པས་ཁྱབ་པའི་ཕྱིར་ཏེ། དེ་ཡིན་ན། དེ་འདྲ་བའི་ཤེས་རབ་ཀྱིས་ཟིན་པས་ཁྱབ་པའི་ཕྱིར།
ཁྱབ་སྟེ། འཇུག་སེམས་ཉམས་ལེན་གྱི་བྱ་བ་ལ་ལྟོས་དགོས་པར་སྒྲུབ་ཚུལ་ཡོད་པའི་ཕྱིར། མ་ཁྱབ་མཚམས་ལ་
རྟགས་གྲུབ་སྟེ། དེ་ཡིན་ན། གོ་སྒྲུབ་ཡིན་དགོས་པའི་ཕྱིར་དང་། རྣམ་བཤད་སོགས་སུ་སྤྱོད་པ་ཉམས་ལེན་གྱི་བྱ་
བས་དངོས་སུ་མ་ཟིན་པར་གསུངས་པ་མ་གཏོགས་ཉམས་ལེན་གྱི་བྱ་བ་ལ་ལྟོས་མི་དགོས་པར་རྗེ་ཡབ་སྲས་ཀྱི་ཡིག་ཆ་
གང་ནས་ཀྱང་མ་གསུངས་པའི་ཕྱིར། གཉིས་པ་དེར་ཐལ། ཕྱིན་དྲུག་གི་ནང་ནས་སྣ་གཅིག་གིས་ཟིན་པའི་འཇུག་
སེམས་ཡོད་པའི་ཕྱིར་ཏེ། གསེར་ཕྲེང་ལས། དེ་ལ་བསྟེན་ནས་འདི་མཐའ་དག་སྲིད་པ་ལས་བསྒྲལ་པའི་ཕྱིར་དུ་
སངས་རྒྱས་ཐོབ་པར་བྱའོ་སྙམ་པའི་བསམ་པ་རྐྱང་པ་སྐྱེས་པ་སྨོན་པ་དང་། དེ་ནས་སྡོམ་པ་བཟུང་བ་ལ་སོགས་པས་
བླ་ན་མེད་པའི་བྱང་ཆུབ་ཀྱི་སྤྱོད་པ་ཕྱིན་དྲུག་སྣ་གཅིག་ལ་ཞུགས་ན་ཡང་འཇུག་པའི་གོ་ཆོད་དོ། ། དེས་ན་སྨོན་
འཇུག་གཉིས་ངོ་བོ་གཞན་དོན་དུ་སངས་རྒྱས་ཐོབ་བར་བྱའོ་སྙམ་པའི་བསམ་པ་ཅན་དུ་མཚུངས་ཀྱང་བྱང་ཆུབ་སྒྲུབ་
པའི་བྱ་བས་ཟིན་མ་ཟིན་ཡོད་པས་འདི་གཉིས་འགལ་ཏེ། ཞེས་གསུངས་པའི་ཕྱིར། ཁྱབ་སྟེ། ལུང་འདིའི་ཟིན་མ་
ཟིན་ཞེས་པའང་དངོས་སུ་ཟིན་མ་ཟིན་ལ་ཡིན་གྱི་སྤྱིར་བྱང་ཆུབ་སྒྲུབ་པའི་བྱ་བས་མ་ཟིན་པའི་བྱང་སེམས་ཀྱི་ལམ་
མེད་པའི་ཕྱིར་ཏེ། གཞན་དུ་ན་གོ་སྒྲུབ་ཀྱི་མཚན་ཉིད་དང་འགལ་པའི་ཕྱིར་དང་། གཞན་ཡང་འཇུག་སྡོམ་མ་ཐོབ་
པའི་གང་ཟག་གི་རྒྱུད་ལ་འཇུག་སེམས་མེད་ལ། ཕྱིན་དྲུག་གི་བྱ་བས་དངོས་སུ་ཟིན་པའི་སེམས་བསྐྱེད་ཡོད་པའི་
ཕྱིར་ཟེར། ཡང་ཁ་ཅིག བཤད་མ་ཐག་པ་རྣམས་མ་ངེས་ཏེ། སེམས་བསྐྱེད་པ་ནི་སོགས་ཀྱི་སེམས་བསྐྱེད་ལ་སྤྱོད་
པའི་རྟེན་གྱི་དེས་ཁྱབ། སྨོན་འཇུག་འགལ་མི་དགོས་ཤིང་ཕྱི་མ་ལ་སྔ་མས་ཁྱབ། ལམ་མ་ཞུགས་ནས་ས་བཅུའི་བར་
ཡོད། སེམས་བསྐྱེད་ཉེར་གཉིས་ཀྱི་ཐ་མ་གསུམ་སངས་རྒྱས་ཀྱི་སས་བསྡུས་པར་གསུངས་པ་ས་བཅུ་པ་ལ་དགོངས།
དེ་ལྟར་ཡང་འགྲེལ་ཆེན་ལས་གསུངས་པར་གསུངས་པ་དང་། སྐབས་འདིའི་ཁྱད་པར་གྱི་ལམ་དག་ས་ཙམ་ལ་བྱེད་
དེ། རྟོགས་དཀའི་སྣང་བ་ལས། རྫོགས་པའི་སངས་རྒྱས་ཀྱི་ས་ན་སེམས་བསྐྱེད་མེད་དེ། སོགས་དང་། ཐེག་ཆེན་
སེམས་བསྐྱེད་གང་ལམ་ལ་སློབ་པའི་བྱ་བས་མ་ཟིན་པ་ནི་སྨོན་སེམས་ཁོ་ན་ཡིན་ལ། དེ་གང་དེས་ཟིན་པ་ནི་འཇུག་
སེམས་ཡིན་ཞིང་། སྨོན་འཇུག་འགལ་བ་མིན་ནོ། ། ཞེས་དང་། ས་མཚམས་ནི། སྨོན་སེམས་ལམ་དུ་མ་ཞུགས་
པ་ལ་ཡང་ཡོད་དེ། ཞེས་དང། ཡ་མཐའི་ནི་ས་བཅུ་བའོ། ། ཞེས་དང་། དེའི་འོག་ཏུ་སེམས་བསྐྱེད་པ་ཐ་མ་

• 19 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
གསུམ་ནི་སྦྱོར་བ་དང་དངོས་གཞི་དང་མཇུག་གི་དབྱེ་བས་སངས་རྒྱས་ཀྱི་སས་བསྡུས་སོ། ། འདིར་སངས་རྒྱས་ཀྱི་ས་
ནི་རྫོགས་པའི་སངས་རྒྱས་ཀྱི་དབང་དུ་བྱས་པ་མིན་ཏེ། བྱང་སེམས་ཀྱི་དབང་དུ་བྱས་པའི་ཕྱིར་རོ། ། ཞེས་དང་།
དེ་བས་ན་འགྲེལ་ཆེན་དུ་ནས། གཞན་དག་ནི་རྒྱལ་བོ་ཆེན་པོ་དེ་དང་འདྲ་བ་ལ་སོགས་པ་སེམས་བསྐྱེད་པ་བརྒྱད་པོ་
ཉིད་བྱང་ཆུབ་སེམས་དཔའི་ས་ལས་ཁྱད་པར་གྱི་ལམ་གྱིས་བསྡུས་པ་ཉིད་ཡིན་ནོ་ཞེས་ཟེར་རོ། ། ཞེས་པ་རང་
ལུགས་ཡིན་པར་ཤིན་ཏུ་གསལ་ལོ། ། སྒྲིབ་པ་སྤངས་པའི་སེམས་བསྐྱེད་དུ་བཤད་པ་ནི། ཕལ་ཆེར་སྤངས་པ་ལ་
དགོངས་པ་སྟེ། ཞེས་དང་། ཁྱད་པར་གྱི་ལམ་ཨབྱས། ས་བཅུ་བ་ལ་བཤད་ཀྱང་། འདིར་ནི་དག་ས་ཙམ་ལ་བྱའོ།།
ཞེས་གསུངས་པའི་ཕྱིར་དང་། དེར་མ་ཟད་ཕར་ཕྱིན་ལུགས་ལ་དོན་དམ་སེམས་བསྐྱེད་མེད་དེ། དེ་ཉིད་ལས།
འཕགས་སེང་གི་འགྲེལ་བ་གང་ནས་ཀྱང་དོན་དམ་སེམས་བསྐྱེད་ཅེས་པ་ལན་ཅིག་ཀྱང་མ་བཤད་དོ། ། ཞེས་
གསུངས་པའི་ཕྱིར། ཞེས་ཟེར་བ་རྣམས་ནི་གསེར་ཕྲེང་རྣམ་བཤད་ཡིག་ཆ་རྣམས་མི་མཐུན་པས་དཔྱད་པར་
བྱའོ། ། ཁ་ཅིག་གིས། སྨོན་འཇུག་གི་ཁྱད་པར་ཡོད་དེ། འབྲས་བུ་མཐར་ཐུག་ཐོབ་པར་བྱའོ་སྙམ་དུ་དམ་བཅའ་
བ་དང་པོ་དང་། འབྲས་བུའི་ཆེད་དུ་རྒྱུ་ལམ་ལ་སློབ་པར་དམ་བཅའ་བ་གཉིས་པ་ཡིན་ཏེ། རྗེའི་བསླབ་བཏུས་ཟིན་
བྲིས་ལས། སེམས་དེ་གཉིས་སྐྱེ་ཚུལ་ཇི་ལྟ་བུ་ཞེ་ན། དང་པོ་ནི། གཞན་དོན་དུ་སངས་རྒྱས་སུ་འགྱུར་བར་བྱའོ་
སྙམ་པ་དང་། གཉིས་པ་ནི་སངས་རྒྱས་ཐོབ་པའི་ཆེད་དུ་བསླབ་བྱ་ལ་བསླབ་པར་བྱའོ་སྙམ་པའོ། ། ཞེས་གསུངས་
པའི་ཕྱིར་ཟེར། ཡང་ཁ་ཅིག བཤད་ཚུལ་དེ་རྗེའི་རང་ལུགས་མིན་ཏེ། གསེར་འཕྲེང་ལས། འབྲས་བུ་དང་རྒྱུ་ལ་
དམ་བཅས་པ་ལ་འདོད་པ་ཡོད་དེ་དེ་དག་གིས་ནི་ལེགས་པར་མ་རྟོགས་ཏེ། ཞེས་གསུངས་པའི་ཕྱིར་དང་། སྨོན་
སེམས་ས་བདུན་པའི་བར་རམ་ས་བཅུ་བའི་བར་ཡོད་པར་འདོད་པའང་མི་འཐད་དེ། གསེར་ཕྲེང་ལས། དེས་ན་
ཚོགས་ལམ་ཆུང་ངུ་སྨོན་སེམས་དང་། འབྲིང་ནས་འཇུག་སེམས་བཞག་སྟེ། ཞེས་གསུངས་པའི་ཕྱིར་ཟེར་ན་དཔྱད་
པར་བྱའོ། ཁ་ཅིག་གིས། ཡིག་ཆར། ཐར་ལམ་མ་ནོར་བར་སྟོན་པའི་རྗོད་བྱེད་རྣམ་དག་དེ། གདམས་ངག་གི་
མཚན་ཉིད། ཅེས་གསུངས་པ་ལྟར་འཐད་དེ། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་
ཅིག བྱེ་སྨྲས་བརྩམས་པའི་ཆོས་ཐམས་ཅད་བདེན་གྲུབ་ཏུ་སྟོན་པའི་བསྟན་བཅོས་ཆོས་ཅན། མཚན་ཉིད་དེར་
ཐལ། མཚོན་བྱ་དེའི་ཕྱིར་ཏེ། བཀའ་དང་བསྟན་བཅོས་གང་རུང་ཡིན་པའི་ཕྱིར། རྩ་བར་འདོད་མི་ནུས་ཏེ།
བདེན་འཛིན་གྱིས་ཀུན་ནས་བསླངས་པའི་ཐར་ལམ་བདེན་གྲུབ་མེད་བཞིན་དུ་ཡོད་པར་སྟོན་པའི་སྒྲ་ཡིན་པའི་ཕྱིར།
ཁྱབ་སྟེ། དེ་འདྲ་བའི་སྒྲ་ཡིན་ན། སྒྲ་དོན་མི་མཐུན་ཡིན་དགོས་པའི་ཕྱིར་ཏེ། བྱེ་སྨྲའི་ངག་ཏུ་གྱུར་པའི་དེ་འདྲ་
པའི་སྒྲ་དོན་མི་མཐུན་ཡིན་པའི་ཕྱིར་ཏེ། ཟླ་གཅིག་ཟླ་གཉིས་སུ་འཛིན་པའི་རྟོག་པས་ཀུན་ནས་བསླངས་པའི་དེ་
ལྟར་བརྗོད་པའི་སྒྲ་ལ་དེའི་ཕྱིར། ཞེས་ཟེར་བ་ལ་སོགས་པ་ལ་ཞིབ་ཆ་དགོས། ཁ་ཅིག གདམས་ངག་ཡིན་ན།

• 20 . 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ངག་ཡིན་པས་མ་ཁྱབ་ཀྱང་། འདིར་བསྟན་གྱི་དེ་ལ་ཁྱབ་སྟེ་ཕར་ཕྱིན་མཐའ་དཔྱོད་ལས། གདམས་ངག་ཡིན་ན་
ངག་ཡིན་པས་ཁྱབ་པར་ཐལ། འདིར་བསྟན་གདམས་ངག་བཅུ་བོ་ངག་ཡིན་པའི་ཕྱིར་ན་མ་ཁྱབ། ཅེས་གསུངས་
པའི་ཕྱིར་ཟེར། ཡང་ཁ་ཅིག གདམས་ངག་ཡིན་ན། ངག་ཡིན་པས་ཁྱབ་སྟེ། རྟོགས་དཀའི་སྣང་བ་ལས། ཕྱི་
མ་ལ་ཐེག་དམན་དང་། ཐེག་ཆེན་གྱི་གདམས་ངག་གཉིས་ལས། ཕྱི་མའི་མཚན་ཉིད། ཐེག་ཆེན་གྱི་ལམ་དང་
འབྲས་བུ་གང་རུང་རྒྱུད་ལ་བསྐྱེད་པའི་ཐབས་འདོམས་པའི་ངག ཅེས་གསུངས་པའི་ཕྱིར། ཁྱབ་སྟེ། བསྟན་
བཅོས་ཡིན་ན། ངག་དང་ཚིག་གཉིས་ཀ་ཡིན་དགོས་པའི་ཕྱིར་ཏེ། མཛོད་ལས། མིང་དང་ངག་དང་ཡི་གེའི་
ཚོགས་ཞེས་གསུངས་པའི་ཕྱིར། ཁྱབ་སྟེ། དེའི་ཐད་ཀྱི་གནད་སྒྲོན་ལས། ངག་ནི་ཅི་ཙམ་གྱིས་དོན་ཡོངས་སུ་
རྫོགས་པའོ། ཞེས་དང་། རང་འགྲེལ་ལས། ངག་ནི་ཚིག་སྟེ། ཞེས་སོགས་དང་། ངག་ཚིག་གཉིས་ཁྱད་པར་
མེད་པས། མཛོད་མཐའ་དཔྱོད་ལས། ངག་གི་ངོ་བོ་བཤད་དགོས་རྒྱུ་ལ། ཚིག་ཆོས་ཅན། ངོ་བོ་ཡོད་དེ། ཞེས་
སོགས་གསུངས་པའི་རྒྱུ་མཚན་ཡང་དེ་ཡིན་པའི་ཕྱིར་རོ། དེས་ན་རང་རྒྱུ་སྐྱེས་བུའི་ལྕེ་རྐན་ལས་བྱུང་བའི་སྒྲ་དེ།
ངག་གི་མཚན་ཉིད་དུ་བཤད་པའང་ལུས་ངག་ཡིད་གསུམ་དུ་ཕྱེ་བའི་ངག་ལ་དགོངས་ཏེ། གཞན་དུ་ན་འདིར་
བསྟན་གདམས་ངག་བཅུ་པོ་གང་རུང་ཡིན་ན། ངག་ཡིན་པས་ཁྱབ་ཅེས་པའང་མི་རིགས་པར་འགྱུར་ཏེ། ཤེར་
མདོ་མ་བརྩམས་གོང་གི་སྟོན་པའི་ཐུགས་རྒྱུད་ལ་ཤར་བའི་ཤེར་མདོ་ཡོད་པའི་ཕྱིར་ཏེ། རྒྱན་མ་བརྩམས་གོང་གི་རྗེ་
བཙུན་བྱམས་པའི་ཐུགས་རྒྱུད་ལ་ཤར་བའི་མངོན་རྟོགས་རྒྱན་ཡོད་པའི་ཕྱིར་ཏེ། ཕར་ཕྱིན་མཐའ་དཔྱོད་ལས།
ཡང་ཁ་ཅིག་ན་རེ། རྒྱན་རྩོམ་དུས་ཀྱི་རྗེ་བཙུན་གྱི་ཐུགས་རྒྱུད་ལ་ལྡན་པའི་རྒྱན་ཆོས་ཅན། བསྟན་བཅོས་ཡིན་པར་
ཐལ། རྒྱན་ཡིན་པའི་ཕྱིར། འདོད་ན། སྒྲ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དུས་ཞལ་
ནས་གསུངས་མ་ཟིན་པའི་ཕྱིར་ན་མ་ཁྱབ་སྟེ། མ་གསུངས་ཀྱང་རྗོད་བྱེད་ཐམས་ཅད་ཐུགས་ལ་ཡོད་པའི་ཕྱིར།
ཞེས་དང་། གསེར་ཕྲེང་ལས། ངག་གི་སྒྲ་རང་མཚན་པ་ལ་འདོད་ན་ཡང་ངག་ཏུ་མ་ཐོན་ན་བསྟན་བཅོས་མ་
བརྩམས་པ་དང་། བསེ་རུ་ལྟ་བུས་ཀྱང་གདུལ་བྱ་ལ་ཆོས་མ་བསྟན་པར་འགྱུར་རོ། ། ཞེས་གསུངས་པའི་ཕྱིར།
དེས་ན་དོན་བསྡུས་སྒྲོན་མེར། གདམས་ངག་རྣམ་པ་བཅུ་ཡིན་ཏེ། ངོ་བོ་ངག་གི་འཁོར་ལོ་ཡིན། ། ཞེས་པའང་
གདམས་ངག་བཅུ་བོ་ལུང་གི་ཆོས་འཁོར་ཡིན་ཞེས་པའི་དོན་ཡིན་གྱི་ལུས་ངག་གི་ངག་ཡིན་ཞེས་པ་ག་ལ་ཡིན། དེ་
བས་ན་ཕར་ཕྱིན་མཐའ་དཔྱོད་དུ། སྒྲ་མེད་ལུས་ཀྱི་རྣམ་འགྱུར་གྱིས་སྟོན་པའི་གདམས་ངག་ཆོས་ཅན་། རྗོད་བྱེད་
རྣམ་དག་ཡིན་པར་ཐལ། གདམས་ངག་ཡིན་པའི་ཕྱིར། དེར་ཐལ། དེ་ཡོད་པའི་ཕྱིར་ན་མ་ཁྱབ་ཅེས་གསུངས་
པའང་གསེར་ཕྲེང་དྲངས་མ་ཐག་པ་དང་མི་མཐུན་པས་ཁས་ལེན་མི་རིགས་པའི་ཕྱིར་ཟེར་ན་དཔྱད་གཞི་ཆེ། ཁ་
ཅིག་གིས་གདམས་ངག་ཁྱད་པར་ཅན་དུ་འཇོག་ཚུལ་གཉིས་ཡོད་དེ། རྟོགས་དཀའི་སྣང་བ་ལས། གདམས་ངག་

• 21 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ཁྱད་པར་ཅན་དང་ཁྱད་པར་ཅན་མིན་པ་ནི་སྟོན་པ་པོ་འཕགས་པ་དང་སོ་སྐྱེ། བརྗོད་བྱ་དོན་དམ་དང་ཀུན་རྫོབ་
སོགས་ཀྱིས་ཕྱེ་བ་ཅི་རིགས་སུ་ཡོད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ན་དེ་གཉིས་མི་
འགལ་བར་འགྱུར་ཞིང་རྗེའི་གསུང་དང་མི་མཐུན་པས། དེ་གཉིས་ཀྱི་དོན་གང་ཟག་གཅིག་གིས་འཚང་རྒྱ་བའི་ལམ་
ཆ་ཚང་བར་བསྟན་མ་བསྟན་གྱིས་འཇོག་པའི་ཕྱིར་དང་། སྤྱིར་གདམས་ངག་ཁྱད་པར་ཅན་ལ་བཀའ་ཡིན་པར་མ་
ངེས་པའི་ཕྱིར་ཏེ། གསེར་ཕྲེང་ལས། སྤྱིར་བཀའ་ཡིན་པར་ཡང་མ་ངེས་ཏེ། མངོན་རྟོགས་རྒྱན་ལྟ་བུ་ལའང་
གདམས་ངག་ཁྱད་པར་ཅན་གྱི་དོན་ལེགས་པར་ཚང་པའི་ཕྱིར་རོ། ། དེའི་ཕྱིར་ཐེག་ཆེན་གྱི་རིགས་ཅན་འཚང་རྒྱ་
བའི་ལམ་ཆ་ཚང་བར་སྟོན་པའི་མདོ་དང་བསྟན་བཅོས་ཐམས་ཅད་གདམས་ངག་ཁྱད་པར་ཅན་ཡིན་ནོ། ། ཞེས་
གསུངས་པའི་ཕྱིར་ཟེར། ཁོ་ན་རེ། མངོན་རྟོགས་རྒྱན་ཆོས་ཅན། ཁྱོད་རྩོམ་པ་པོ་སངས་འཕགས་མ་ཡིན་པར་
ཐལ། ཁྱོད་བཀའ་མ་ཡིན་པའི་ཕྱིར་ཟེར་ན་བརྟག ཁ་ཅིག་ན་རེ། ཐེག་ཆེན་སྦྱོར་ལམ་ཐེག་དམན་སྦྱོར་ལམ་ལས་
ཁྱད་ཆོས་དྲུག་གིས་ཁྱད་པར་དུ་འཕགས་ཏེ། ཁྱད་ཆོས་གཞན་ལྔ་ནི་རྗེ་ཡབ་སྲས་དང་ཡིག་ཆའི་བཤད་ཚུལ་ཀུན་
མཐུན་པས་བཤད་མི་དགོས་ལ། དབྱེ་བས་ཀྱང་ཁྱད་པར་དུ་འཕགས་ཏེ། རྣམ་བཤད་ལས། ཆུང་འབྲིང་ཁྱད་
ཆོས་སུ་འགྱུར་བའི་རྒྱུ་མཚན་ནི། ཐེག་པ་ཆེན་པོའི་ལམ་གྱི་ལུས་ཡོངས་སུ་རྫོགས་པ་གོང་ནས་གོང་དུ་འཕེལ་ཞིང་
གོམས་པར་བྱེད་པ་ནི་ཁྱད་ཆོས་བླ་ན་མེད་པའོ། ། འགྲེལ་བའི་སྒྲས་ཟིན་ལྟར་ན། རྐང་བ་དྲུག་པ་ཁྱད་གཞིར་
བྱའོ། ། ཞེས་གསུངས་པའི་ཕྱིར། ཁྱབ་སྟེ། ལུང་འདིས་ཉི་སྣང་ལས་ཁྱད་ཆོས་དྲུག་གིས་ཁྱད་པར་གསུངས་པ་
ལྟར་ཡིན་ལ། འགྲེལ་ཆུང་ལྟར་ན་ཆུང་འབྲིང་ཁྱད་གཞི་རུ་བྱ་དགོས་པར་གསུངས་པར་བསྟན་ལ། ཡིག་ཆ་རྣམས་
སུའང་དེ་བཞིན་དུ་གསུངས་པའི་ཕྱིར་རོ། ། ཞེས་ཟེར། ཡང་ཁ་ཅིག ཉི་སྣང་ལས་ཁྱད་པར་དྲུག་གིས་འཕགས་
པར་གསུངས་པ་ཟློས་སྤོང་གི་སྐབས་ཡིན་པས་མངོན་རྟོགས་རྒྱན་གྱི་སྐབས་དང་པོར་ཐེག་ཆེན་སྦྱོར་ལམ་ཁྱད་པར་
དྲུག་ལྡན་དུ་བསྟན། སྐབས་གཉིས་པར་དེ་ལྟར་མ་བསྟན་པར་གསུངས་ཤིང། སྐབས་དང་པོའི་དེ་དང་སྐབས་
གཉིས་པའི་སྦྱོར་ལམ་གཉིས་ཏེ་གསུམ་པོའང་ཕྱི་མ་ཕྱི་མ་སྔ་མ་སྔ་མ་ལས་དམིགས་རྣམ་གྱིས་ཁྱད་པར་དུ་འགྱུར་བར་
བཤད་པ་གང་ཞིག དེ་ཐམས་ཅད་བསྟན་ཚུལ་གྱི་ཁྱད་པར་ལ་སྦྱར་དགོས་པའི་ཕྱིར། དང་པོ་དེར་ཐལ། ཉི་སྣང་
ལས། འོན་ཏེ་དེ་དང་དེར་ངེས་པར་འབྱེད་པའི་ཆ་དང་མཐུན་པ་གང་ཡིན་པ་དེ་རྣམས་ཀྱི་སོ་སོའི་ཁྱད་པར་གང་
ཡིན་ཞེ་ན། རེ་ཞིག་རྣམ་པ་ཐམས་ཅད་མཁྱེན་པ་ཉིད་ཀྱི་དབང་དུ་བྱས་ནས་བྱང་ཆུབ་སེམས་དཔའ་རྣམས་ཀྱི་ངེས་
པར་འབྱེད་པའི་ཆ་དང་མཐུན་པ་གང་ཡིན་པ་དེ་དག་ནི་ཉན་ཐོས་ལ་སོགས་པའི་ངེས་པར་འབྱེད་པའི་ཆ་དང་
མཐུན་པ་རྣམས་ལས་ཁྱད་པར་རྣམ་པ་དྲུག་གིས་ཁྱད་པར་དུ་འཕགས་པ་ཡིན་ཏེ། དམིགས་པའི་ཁྱད་པར་གྱིས་ནི།
ནས། ཞེས་བྱ་བ་ལ་སོགས་པ་གསུངས་པ་ཡིན་ནོ། ། ཞེས་དང་། ལམ་ཤེས་པ་ཉིད་ཀྱི་སྐབས་སུ་ཉན་ཐོས་ཀྱི་ལམ་

• 22 ， དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
གྱི་ངེས་པར་འབྱེད་པའི་ཆ་དང་མཐུན་པ་གསུངས་པ་གང་ཡིན་པ་དང་དེ་དག་ཀྱང་སྔ་མ་རྣམས་ལས་དམིགས་པ་
དང་རྣམ་པ་དག་གིས་ཁྱད་པར་ཅན་ཡིན་ཏེ། ཞེས་སོགས་དང་། རང་བྱང་ཆུབ་ཀྱི་ལམ་དུ་ངེས་པར་འབྱེད་པའི་ཆ་
དང་མཐུན་པ་གསུངས་པ་གང་ཡིན་པ་དེ་དག་ཀྱང་སྔ་མ་དག་ལས་དམིགས་པ་དང་རྣམ་པའི་ཁྱད་པར་དག་གིས་
ཁྱད་པར་དུ་གྱུར་པ་ཡིན་ཏེ། ཞེས་སོགས་གསུངས་པའི་ཕྱིར། གཉིས་པ་དེར་ཐལ། གསེར་ཕྲེང་ལས། འདིར་
འཕགས་པས་ཁྱད་པར་དྲུག་གིས་འཕགས་པར་གསུངས་པས་འཁྲུལ་གཞི་བྱས་ནས་འཕགས་པའི་ལུགས་ཀྱིས་ཆུང་
འབྲིང་ཆེན་པོས་ཁྱད་པར་དུ་འཕགས་པ་ཡིན་ལ། དེ་ཡང་ཐེག་དམན་གྱི་ཆོས་མཆོག་ལ་སྐད་ཅིག་གཅིག་ལས་མེད་
པས་ཞེས་འཆད་པ་ནི་དོན་མིན་ཏེ། དེ་ལྟ་ན་ཉན་རང་གི་ཆོས་མཆོག་གཅིག་པུ་ལས་དྲུག་གིས་འཕགས་པར་འགྱུར་
པ་དང་། འཕགས་པས་སྐབས་གཉིས་པར་བཤད་པའི་སྦྱོར་ལམ་གཉིས་ཀྱང་སྔ་མ་སྔ་མ་ལས་དམིགས་རྣམ་གྱིས་
ཁྱད་པར་དུ་གྱུར་པར་བཤད་པ་དེ་དག་ཀྱང་དེ་ལྟར་ཐལ་བའི་ཕྱིར་རོ། ། དེས་ན་ཁྱད་པར་དུ་འཕགས་ཞེས་པ་ནི་མི་
འདྲ་བའི་ཁྱད་པར་ལ་བཤད་དེ། ཟློས་སྤོང་གི་སྐབས་སུ་བབ་པའི་ཕྱིར་རོ། ། ཞེས་དང༌། ཟློས་སྤོང་གི་སྐབས་སུ་
དྲུག་གསུངས་པ་ནི་ཁྱད་པར་འཕགས་ཆོས་མིན་པར་བསྟན་ཟིན་ཏོ། ། ཞེས་གསུངས་པའི་ཕྱིར། གཞན་ཡང་།
ཉི་སྣང་གི་ཟློས་སྤོང་གི་གཞུང་དེས་ཁྱད་ཆོས་དྲུག་གིས་འཕགས་པར་སྒྲུབ་མི་ནུས་ཏེ། དེས་ནི་སྐབས་དང་པོ་དང་
གཉིས་པའི་སྦྱོར་ལམ་ལ་ཟློས་སྐྱོན་སྤོང་ཚུལ་ཡིན་པ་ནི་ཉི་སྣང་དྲངས་ཟིན་པས་གསལ་ལ། དེ་ལྟར་ན་ཉན་རང་གི་
སྦྱོར་ལམ་ཞེས་པའང་སྐབས་གཉིས་པའི་ཉན་རང་གི་ལམ་ཤེས་པའི་ལམ་ཤེས་ཀྱི་རྒྱུ་ངེས་འབྱེད་ཆ་མཐུན་ཡིན་དགོས་
པར་རྣམ་བཤད་དང་ཡིག་ཆས་སྒྲུབ་ནུས་ལ། དེ་ལྟར་ན་སྐབས་དང་པོར་བཤད་པའི་ཐེག་ཆེན་སྦྱོར་ལམ་སྐབས་
གཉིས་པར་བཤད་པའི་ཐེག་ཆེན་སྦྱོར་ལམ་ལས་ཁྱད་ཆོས་དྲུག་གིས་འཕགས་པར་ཐལ་བ་བཟློག་ཏུ་མེད་ལ། གལ་
ཏེ་ཉི་སྣང་དུ་ཉན་རང་ཞེས་པ་ཉན་རང་དངོས་གནས་པ་ཡིན་ནོ་སྙམ་ནའང་མི་རིགས་ཏེ། སྐབས་གཉིས་པར་དེ་
གཙོ་བོར་དངོས་སུ་མ་བསྟན་པའི་ཕྱིར་རོ། ། གལ་ཏེ་སྐབས་གཉིས་པར་ཉན་རང་གི་དེ་ཤུགས་ལ་བསྟན་པས་ཤེ་ན།
བསྟན་བྱའི་གཙོ་བོ་ལ་ཟློས་སྐྱོན་སྤོང་མི་དགོས་པར་ཐལ་ལོ། ། དེས་ན་ཐེག་ཆེན་སྦྱོར་ལམ་དྲོད་སོགས་ཆུང་འབྲིང་
ཆེན་པོ་གསུམ་ནི་ཉན་རང་གི་དེ་ལས་ཁྱད་པར་འཕགས་གཞི་ཡིན་གྱི། འཕགས་ཆོས་མ་ཡིན་པ་ཞིག་དགོས་ཏེ།
གསེར་ཕྲེང་ལས། འགྲེལ་བ་འདི་ལྟར་དུ་དབྱེ་བ་འཕགས་གཞི་རུ་བྱའོ། ། ཞེས་དང་། གང་ན། བྱང་སེམས་ཡིན་
ལ་ནས། ཆུང་འབྲིང་ཆེན་པོ་རྣམས་ནིའོ། ། ཞེས་གསུངས་པའི་ཕྱིར། གལ་ཏེ་ཉི་སྣང་དུ་ཁྱད་ཆོས་དྲུག་གིས་
འཕགས་པར་གསུངས་པ་ཡིན་ན། ཉི་སྣང་རང་ལས། ཉན་ཐོས་ལ་སོགས་པ་ལས་ཁྱད་པར་རྣམ་པ་བཞི་བརྗོད་
པར་བྱ་བ་ཡིན་ཏེ། ཞེས་གསུངས་པ་དང་འགལ་བས་ཉི་སྣང་གི་རང་ཚིག་སྔ་ཕྱི་འགལ་བར་ཐལ་པའི་ཕྱིར་རོ། །
དེར་མ་ཟད་ཐེག་ཆེན་སྦྱོར་ལམ་ཆུང་ངུའི་གནས་སྐབས་སུ་ལམ་གྱི་ལུས་ཡོངས་རྫོགས་གོང་དུ་འཕེལ་བ་ཆུང་ངུའི་ཁྱད་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 23 •
ཆོས་ཡིན་གྱི་ཆུང་ངུ་རང་ཉིད་ཁྱད་ཆོས་སུ་འགྱུར་ཚུལ་མ་ཡིན་ཏེ་གཞན་དུ་ན་ཐེག་ཆེན་སྤྱོར་ལམ་གྱི་གནས་སྐབས་སུ་
ཐེག་ཆེན་ལམ་གྱི་ལུས་ཡོངས་རྫོགས་གོང་དུ་འཕེལ་བ་ཐེག་ཆེན་སྦྱོར་ལམ་རང་ཉིད་ཁྱད་ཆོས་སུ་འཇོག་པའི་རྒྱུ་མཚན་
དུ་ཧ་ཅང་ཐལ་པའི་ཕྱིར་རོ། ། གཞན་ཡང་། གཉིས་ཀ་ལ་ཆུང་འབྲིང་ཆེ་གསུམ་ཡོད་ཀྱང་དེས་ཁྱད་པར་དུ་
འཕགས་ན། ཐེག་ཆེན་སྦྱོར་ལམ་དེ་གཅིག་ཤོས་ལས་དྲོད་སོགས་བཞིས་ཁྱད་པར་དུ་འཕགས་པར་ཐལ། ཐེག་ཆེན་
གྱི་དེ་རེ་རེར་ལམ་གྱི་ལུས་ཡོངས་རྫོགས་གོང་དུ་འཕེལ་བའི་རྒྱུ་མཚན་དེའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་
ཅིག་ན་རེ། ཐེག་ཆེན་སྦྱོར་ལམ་ཐེག་དམན་སྦྱོར་ལམ་ལས་དམིགས་པའི་སྒོ་ནས་ཁྱད་པར་དུ་འཕགས་ཏེ། ཐེག་
ཆེན་ཀྱི་དེ་ཤེས་བྱ་ཐམས་ཅད་ལ་དམིགས། ཐེག་དམན་གྱི་དེ་རང་རྒྱུད་ཀྱི་ཆོས་ལ་དམིགས་པའི་ཕྱིར་ཏེ། ཐེག་པ་ཆེ་
ཆུང་གི་དྲན་པ་ཉེར་བཞག་ལ་དེའི་ཕྱིར་ཏེ། གསེར་ཕྲེང་ལས། ཉན་རང་གིས་རང་རྒྱུད་ཀྱི་ལུས་ཚོར་སེམས་ཆོས་
བཞི་ལ་དམིགས་པས་ཐེག་ཆེན་ལས་དམིགས་པ་དམན་པར་དབུས་མཐའི་འགྲེལ་བར་གསུངས་པའི་ཕྱིར་རོ། །
ཞེས་དང་། བསྡུས་དོན་ལས། ཉན་རང་རང་རྒྱུད་ལུས་ཚོར་སེམས་ཆོས་ཙམ། ། དམིགས་ཕྱིར་དམན་ཞེས་
དབུས་མཐའི་འགྲེལ་བར་གསུངས། ཞེསགསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ལ་ཞིབ་ཆ་བྱེད་
དགོས་ཀྱི་ཚིག་ཟིན་ལྟར་མི་རུང་པའི་ཕྱིར་ཏེ། གཞི་གྲུབ་ན་ཐེག་དམན་སྦྱོར་ལམ་གྱི་དམིགས་ཡུལ་ཡིན་དགོས་པའི་
ཕྱིར་ཏེ། གཞི་གྲུབ་ན་ཁྱོད་ལ་དམིགས་ནས་གང་ཟག་གི་བདག་མེད་དུ་རྟོགས་པའི་ཐེག་དམན་སྦྱོར་ལམ་ཡོད་པས་
ཁྱབ་པའི་ཕྱིར་ཏེ། གང་ཟག་གི་བདག་མེད་ཕྲ་མོ་ཡིན་ན། ཐེག་དམན་སྦྱོར་ལམ་གྱི་གཞལ་བྱས་ཁྱབ་པའི་ཕྱིར།
དེ་ཡིན་ན། ཐེག་དམན་མཐོང་ལམ་གྱིས་གཞལ་བྱས་ཁྱབ་པའི་ཕྱིར་རོ། ། དེས་ན་དམིགས་པའི་ཁྱད་པར་དབུས་
མཐའི་འགྲེལ་བ་ལྟར་བཤད་མི་རིགས་ཤིང་། སྐབས་འདིར་བདག་མེད་རྣམ་ཅན་གྱིས་ཁྱད་པར་འབྱེད་དགོས་པའི་
ཕྱིར་ཏེ། གསེར་ཕྲེང་ལས། དེ་ལ་དམིགས་རྣམ་གྱིས་ནི་རྟོགས་པའི་ཁྱད་པར་བསྟན་ཏེ། ཉན་རང་གིས་ནི་བདེན་
བཞི་ཙམ་ཞིག་གཏན་ལ་དབབ་པའི་གཞི་དམིགས་པར་བྱས་ནས་མི་རྟག་སོགས་ཀྱི་སྒོ་ནས་ཤེས་པར་བྱེད་པས་གང་
ཟག་ལ་བདག་མེད་པའི་དམིགས་རྣམ་ཅན་ཡིན་ལ། ཐེག་ཆེན་གྱིས་ནི་མི་རྟག་སོགས་ཀྱི་ཁྱད་པར་དུ་བྱས་པའི་
བདེན་བཞི་གཏན་ལ་དབབ་བྱ་རུ་བྱས་ནས་མི་རྟག་སོགས་སུ་ཞེན་བྱར་མི་བདེན་པར་གཅོད་པའི་ཕྱིར་ཆོས་ཀྱི་བདག་
མེད་པའི་དམིགས་རྣམ་ཅན་ནོ། ། འདི་ནི་རྩ་འགྲེལ་གྱི་བཞེད་པ་སྟེ་ཁ་ཅིག་ཉན་རང་གིས་རང་རྒྱུད་ཀྱི་བདེན་པ་
དང་ཐེག་ཆེན་གྱིས་རང་གཞན་གཉིས་ཀའི་རྒྱུད་ཀྱིབདེན་པ་ལ་དམིགས་པའི་ཕྱིར་དམིགས་པའི་ཁྱད་པར་འདོད་པ་
དང་། གཞན་དག་བདེན་བཞི་སྒྱུ་མ་ལྟ་བུ་ལ་དམིགས་པས་ཞེས་འདོད་པ་ནི་དོན་མིན་ནོ། ། ཞེས་གསུངས་པའི་
ཕྱིར་དང་། རྣམ་བཤད་སྙིང་བོའི་རྒྱན་ལས་ཀྱང་། འོག་ནས་འཆད་པར་འགྱུར་པའི་དམིགས་པའི་ཁྱད་པར་གྱི་ངོ་
བོ་ཉིད་བདེན་པ་བཞིའི་དངོས་པོ་མི་རྟག་སོགས་བཅུ་དྲུག་གིས་ཁྱད་པར་དུ་བྱས་པ་ལ་དམིགས་པ་ཡིན་ཏེ། དེ་སྒྲོ་

· 24 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
- --- - -- - - - - - པ་མ ས
འདོགས་གཅོད་པའི་གཞིར་བཟུང་བའི་ཕྱིར། ཞེས་གསུངས་ཤིང་། རྟོགས་དཀའི་སྣང་བར་ཡང་དེ་བཞིན་དུ་
གསུངས་པའི་ཕྱིར་ཟེར། ཁོ་ན་རེ། ཐེག་དམན་སྦྱོར་ལམ་ལ་ཁྱད་ཆོས་བཅུ་དྲུག་གིས་ཁྱད་པར་དུ་བྱས་པའི་བདེན་
བཞི་ལ་དམིགས་པ་མེད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར་དང་། དབུས་མཐའི་འགྲེལ་བར་གསུངས་
པ་ལྟར་ཡང་ཁས་ལེན་དགོས་ཏེ། མདོ་སྡེ་རྒྱན་ལས་ཀྱང་། རྟེན་དང་གཉེན་པོ་དག་དང་ནི། དེ་བཞིན་དུ་ནི་
འཇུག་པ་དང་། དམིགས་པ་དང་ནི་ཡིད་བྱེད་དང༌། ཐོབ་པའི་སྒོམ་པ་ཁྱད་པར་འཕགས། མཐུན་དང་རྗེས་སུ་
འཇུག་པ་དང་། ཡོངས་སུ་ཤེས་དང་སྐྱེས་པ་དང་། ཆེན་པོ་དང་ནི་མཆོག་ཉིད་དང་། བསྒོམ་དང་ཡང་དག་
འགྲུབ་པ་གཞན། ། ཞེས་ཐེག་ཆེན་གྱི་དྲན་ཉེ་ཐེག་དམན་གྱི་དྲན་ཉེ་ལས་ཁྱད་པར་བཅུ་བཞིས་ཁྱད་པར་དུ་
འཕགས་པར་གསུངས་པའི་ཕྱིར་ཟེར་ན་དཔྱད་པར་བྱའོ། ། ཁ་ཅིག་ན་རེ། སྟོང་ཉིད་རྟོགས་པའི་ཐེག་ཆེན་སྦྱོར་
ལམ་དྲོད་སོགས་བཞི་བོ་གང་རུང་ཡིན་ན། རྟོག་པ་བཅད་ཤེས་ཡིན་པས་ཁྱབ་སྟེ། ཕར་ཕྱིན་མཐའ་དཔྱོད་ལས།
དེ་ལྟ་བུའི་སྟོང་ཉིད་རྟོགས་པའི་སྦྱོར་ལམ་བཞི་རྟོག་པ་བཅད་ཤེས་ཡིན་ཏེ། དེ་བཞི་སྟོང་ཉིད་ལ་དོན་སྤྱིའི་ཚུལ་གྱིས་
རྟོགས་ཟིན་རྟོགས་པའི་རིག་པ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག ཡིག་ཆར་དེ་ལྟར་
གསུངས་པ་སྦྱོར་ལམ་མཉམ་བཞག་ལ་དགོངས་ཀྱི་སྟོང་ཉིད་གསར་དུ་རྟོགས་པའི་ཐེག་ཆེན་སྦྱོར་ལམ་མེད་པ་མ་ཡིན་
ཏེ། ཐེག་ཆེན་སྦྱོར་ལམ་པས་བསྐལ་བ་བྱེ་བ་དུ་མར་སྦྱོར་ལམ་ལ་གནས་དགོས་པས་ཚོགས་སྦྱོར་གྱི་རིང་ལ་བསྐལ་
ཆེན་གྲངས་མེད་གཅིག་གི་ཚོགས་རྫོགས་དགོས་ཤིང་། དེ་བས་ན་སྔར་མ་རྟོགས་པའི་ཆོས་གསར་དུ་རྟོགས་པ་
མཐའ་ཡས་པ་ཡོད་ལ། དེ་དག་ཀྱང་བདེན་མེད་དུ་སྒོམ་དགོས། དེ་ལ་ཐོས་བསམ་སྔོན་དུ་འགྲོ་དགོས་པས་དེའི་
གནས་སྐབས་སུ་སྟོང་ཉིད་གསར་དུ་རྟོགས་པ་མེད་པར་གཏན་ནས་ཁས་ལེན་མི་རུང་བའི་ཕྱིར་ཏེ། དེ་ལ་དགོངས་
ནས་གསེར་ཕྲེང་ལས། དེས་ན་སྦྱོར་ལམ་བདག་མེད་ལ་དམིགས་པ་ནི་བདག་མེད་ཀྱི་དོན་སྤྱི་རང་ལ་སྣང་བ་ལ་དེར་
མོས་ནས་འཛིན་པའི་དོན་སྤྱི་འཇལ་བའི་བློ་ཡིན་པའི་ཕྱིར་སྒྲ་དོན་སྣང་བའི་རྟོག་པ་ཡིན་ལ། ཚོགས་ལམ་དུ་བདེན་
བཞིའི་དོན་རིགས་པས་ངེས་པའི་འདུ་བྱེད་མ་ཉམས་པ་ལ། དེ་ལྟར་དྲན་པའི་བཅད་ཤེས་ཀྱང་ཡོད་ཅིང་བདག་
མེད་ཀྱི་ཁྱད་པར་འགའ་ཞིག་ལ་རྗེས་དཔག་ཀྱང་ཡོད་དོ། ། ཞེས་གསུངས་པའི་ཕྱིར་ཟེར་བ་སོགས་ལ་དཔྱད་གཞི་ཆེ།
ཡང་ཁ་ཅིག སྔར་གསེར་ཕྲེང་གི་གཞུང་དྲངས་ནས་དམིགས་རྣམ་གྱི་ཁྱད་པར་བཤད་པ་མི་འཐད་དེ། སྐབས་
འདིའི་དམིགས་རྣམ་གཉིས་ཀ་དམིགས་བྱེད་སྦྱོར་ལམ་ལ་བྱེད་པར་འདྲ་ཡང་ཁྱད་མེད་དུ་མི་འགྱུར་བར་གསེར་ཕྲེང་
རང་ལས་གསུངས་པའི་ཕྱིར་ཏེ། དེ་ཉིད་ལས། དེ་ལྟར་ན་དམིགས་རྣམ་ལ་འདོད་ལུགས་དུ་མ་ཡོད་ཀྱང་། འདིར་
བཤད་པའི་དོན་ནི། ཡོངས་སུ་ཤེས་པར་བྱ་བའི་གཞི་ནི་དམིགས་པ་དང་། དེའི་སྟེང་དུ་ཡོངས་སུ་ཤེས་པར་བྱ་རྒྱུའི་
དོན་གཅིག་ལ་རྣམ་པར་འདོད་པར་བྱ་ཞིང་དེ་གཉིས་ཀྱིས་ཁྱད་པར་དུ་འཕགས་པར་བཤད་པ་ནི་དེ་གཉིས་ཡུལ་དུ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 25 •
--- --- - ས་
བྱེད་པའི་བློས་ཁྱད་པར་དུ་བྱས་པ་ལ་ཡུལ་དེས་བྱས་པར་བཏགས་པ་ཡིན་ཏེ། དམིགས་རྣམ་གྱི་ཁྱད་པར་འཆད་པ་
ན་བདེན་པ་བཞིའི་དངོས་པོ་ལ་དམིགས་པ་ཞེས་དང། མངོན་པར་ཞེན་པ་ལ་སོགས་པ་འགོག་པ་ཞེས་བཤད་པས་
སོ། ། དེ་ལྟ་ན་དམིགས་རྣམ་དམིགས་བྱེད་དུ་མཚུངས་པས་ཁྱད་མེད་དུ་ཡང་མི་འགྱུར་ཏེ། ཁྱད་གཞི་དང་ཁྱད་
ཆོས་ལ་དམིགས་པའི་ཁྱད་པར་ཡོད་པས་སོ། ། ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། གཞུང་འདི་ཁྱད་
གཞི་ལ་དམིགས་པའི་སྦྱོར་ལམ་སྐབས་འདིའི་དམིགས་པ་དང་། ཁྱད་ཆོས་ལ་དམིགས་པའི་སྦྱོར་ལམ་སྐབས་འདིའི་
རྣམ་པར་གསུངས་པ་འདྲ་བས་དེ་གཉིས་ཀྱང་དམིགས་རྣམ་གྱིས་ཁྱད་པར་དུ་འཕགས་ཚུལ་ཇི་ལྟར་ཡིན་སྙམ་པས་
དཔྱད་དགོས་ཀྱི་ལུང་འདིས་སྔར་བཤད་པ་དེ་ཉིད་གསལ་བར་བྱེད་པ་ཡིན་པས་འགལ་བ་ཅུང་ཟད་ཀྱང་མེད་པའི་
ཕྱིར་རོ། ། ཞེས་ཟེར་བ་སོགས་ལའང་ཞིབ་ཆ་དགོས་སོ། ཁ་ཅིག་ན་རེ། འདིར་ཆོས་དབྱིངས་གང་སྦྱངས་ན་བྱང་
ཆུབ་ཏུ་འགྱུར་རུང་དེ་རིགས་ཀྱི་མཚན་ཉིད་དུ་བཤད་པ་ལྟར་འཐད་དེ། གསེར་ཕྲེང་ལས་ཀྱང་དེ་ལྟར་གསུངས་
པའི་ཕྱིར་ཟེར། ཡང་ཁ་ཅིག དེ་མི་རིགས་ཏེ། ཕར་ཕྱིན་མཐའ་དཔྱོད་ལས། རང་གི་འཐོབ་བྱའི་ངོ་བོ་ཉིད་སྐུར་
འགྱུར་རུང་གི་ཆོས་ཉིད་དེ་རང་བཞིན་གནས་རིགས་ཀྱི་མཚན་ཉིད་དུ་བཤད་པ་ལྟར་འཐད་པའི་ཕྱིར་ཟེར། ལ་
ལས། དེ་གཉིས་ཀ་མི་རིགས་ཏེ། དང་པོ་མི་འཐད་པ་གང་ཞིག གཉིས་པའང་མི་འཐད་པའི་ཕྱིར། དང་པོ་མ་
གྲུབ་ན། རྒྱལ་རིགས་སོགས་བཞི་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། གཉིས་པ་མ་གྲུབ་ན།
བྱང་སེམས་ཚོགས་ལམ་པའི་ཆོས་ཉིད་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། རྟགས་སླ།
འདོད་ན། རང་གི་འཐོབ་བྱའི་ངོ་བོ་ཉིད་སྐུ་ཡོད་པར་ཐལ། འདོད་པའི་ཕྱིར། འདོད་མི་ནུས་ཏེ། རྟག་པ་ཡིན་
པའི་ཕྱིར་ཟེར་བ་དང་། རི་བོང་རྭ་ཆོས་ཅན། མཚན་ཉིད་དེ་ཡོད་པར་ཐལ། མཚོན་བྱ་དེ་ཡོད་པའི་ཕྱིར་ཟེར་བ་
སོགས་ལ་ཞིབ་ཆ་དགོས། གཞན་ཡང་། ཉན་ཐོས་མཐོང་ལམ་གྱི་སྟེང་གི་གང་ཟག་གི་བདག་མེད་ཕྲམོ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འཚང་རྒྱ་ངེས་ཀྱི་དེ་བཞིན་ཉིད་ཡིན་པའི་ཕྱིར། ཁྱབ་སྟེ། ཐེག་པ་
གསུམ་གྱི་འཕགས་པ་ཐམས་ཅད་དེ་བཞིན་ཉིད་རྟོགས་པར་ཁྱད་པར་མེད་པས་དེ་ལ་དགོངས་ནས་རྩ་བར། ཆོས་
ཀྱི་དབྱིངས་ལ་དབྱེར་མེད་ཕྱིར། ། རིགས་ནི་ཐ་དད་རུང་མ་ཡིན། ཞེས་གསུངས་ལ། དེ་ལྟར་དུ་གསེར་ཕྲེང་ལས།
སློབ་དཔོན་ཆེན་པོ་ལེགས་ལྡན་འབྱེད་དང་ཞི་འཚོ་སློབ་དཔོན་དང་འཕགས་སེང་རྗེས་འབྲང་དང་བཅས་པའི་ཕར་
ཕྱིན་པ་རྣམས་ཀྱིས་ཀྱང་ཉན་རང་གིས་ཆོས་ཀྱི་བདག་མེད་མ་རྟོགས་པར་གསུངས་ཏེ། ཞེས་དང་། ཆོས་ཀྱི་བདག་
མེད་མ་རྟོགས་པར་འདོད་པ་དག་གིས་དེ་བཞིན་ཉིད་རྟོགས་པར་ནི་འདོད་དེ། ཞེས་གསུངས་པའི་ཕྱིར། རྩ་བར་
འདོད་ན། དེ་ཆོས་ཅན། སྟོང་ཉིད་ཡིན་པར་ཐལ། འདོད་པའི་ཕྱིར། ཁྱབ་སྟེ། དབུས་མཐའ་ལས། སྟོང་བ་
ཉིད་ཀྱང་མདོར་བསྡུས་ན། ཞེས་སོགས་དང་། གྲུབ་མཐར་ཡང་། སྟོང་ཉིད་ཆོས་དབྱིངས། ཡོངས་གྲུབ། དོན་

• 26 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
6 •
དམ་བདེན་པ་། ཡང་དག་མཐའ་དེ་བཞིན་ཉིད་རྣམས་དོན་གཅིག་ཏུ་འདོད་དོ། ། ཞེས་གསུངས་པའི་ཕྱིར་ཟེར་
བ་ལ་དཔྱད་དགོས་ཤིང་སྐབས་འདིར་གང་ཟག་གི་བདག་མེད་ཕྲ་མོ་སྟོང་ཉིད་དུ་འདོད་མི་འདོད་ལ་བཤད་ཚུལ་མང་
ཡང་གྲུབ་མཐའི་དོགས་དཔྱོད་དུ་བཀོད་ཡོད་དོ། ། ཡང་ཁ་ཅིག རྟེན་ཆོས་སྒྲུབ་བ་བཅུ་གསུམ་འདྲེན་ཚེ་གཉེན་
པོའི་སྒྲུབ་པ་དང་སྤོང་བའི་སྒྲུབ་པ་སོ་སོར་ཕྱེས་ནས་ཤེས་རབ་སྙིང་བརྩེ་གཅིག་ཏུ་འདྲེན་དགོས་ཏེ། འདིར་གཉེན་
པོའི་སྒྲུབ་པའི་རྟེན་རང་བཞིན་གནས་རིགས་དང་། སྤོང་བའི་སྒྲུབ་པའི་རྟེན་རང་བཞིན་གནས་རིགས་དང་།
ཞེས་དང་། ཤེས་རབ་སྙིང་བརྩེ་བའི་རྟེན་རང་བཞིན་གནས་རིགས་དང་། ཞེས་དང་། གསེར་ཕྲེང་ལས། གཉེན་
པོ་བར་ཆད་མེད་ལམ་ནི། ཞེས་དང་། སྤོང་བ་རྣམ་གྲོལ་ལམ་ནི། ཞེས་དང་། ཤེས་རབ་དང་སྙིང་བརྩེ་ནི། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། སྤོང་གཉེན་གཅིག་དང་། ཤེས་རབ་སྙིང་བརྩེ་སོ་སོར་
འདྲེན་དགོས་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། གཉེན་པོ་དང་སྤོང་བའི་སྒྲུབ་པ་གཅིག་ཏུ་བྱས་པ་དང་།
སྤང་བྱ་ཡོངས་སུ་གཏུགས་པའི་རྣམ་གྲོལ་ལམ་དང་། ཤེས་རབ་ཀྱི་སྒྲུབ་པ་དང་། སྙིང་བརྩེ་བའི་སྒྲུབ་པ་དང་།
ཞེས་གསུངས་པའི་ཕྱིར་ཟེར་ན་ཞིབ་ཆ་དགོས་ལ། ཕར་ཕྱིན་མཐའ་དཔྱོད་དྲངས་མ་ཐག་པ་དང་རྣམ་བཤད་སྙིང་
པོའི་རྒྱན་དུ་སྤོང་གཉེན་གཉིས་བར་ཆད་མེད་ལམ་དང་། ཡོངས་སུ་གཏུགས་པ་རྣམ་གྲོལ་ལམ་ཏུ་གསུངས་པ་དང་།
གསེར་ཕྲེང་ལས། གཉེན་པོ་བར་ཆད་མེད་ལམ་དང་། སྤོང་བ་རྣམ་གྲོལ་ལམ་དང་། ཡོངས་སུ་གཏུགས་པ་ཤེས་
སྒྲིབ་སྤོང་བར་གསུངས་ཏེ། དེ་ཉིད་ལས། རྐུན་པོ་ཕྱུང་བ་དང་སྒོ་འཕར་བཅད་པ་ནི་ལམ་གཉིས་ཀྱིས་སྤང་བྱ་སྤོང་
པའི་དཔེ་ཡིན་གྱི་དེ་གཉིས་དུས་མཉམ་པའི་དཔེར་བསྒྲིགས་པ་ནི་མི་རུང་སྟེ། མཛོད་འགྲེལ་ལས། གཉིས་ཀྱི་རྐུན་
པོ་འབྱིན་པ་དང་སྒོ་གཅོད་པ་བཞིན་ནོ། ། ཞེས་བར་ཆད་མེད་ལམ་དང་རྣམ་གྲོལ་ལམ་གྱི་སྤང་བྱ་སྤོང་ཚུལ་ལ་
བཤད་པ་ལྟར་སློབ་དཔོན་འདིས་ཀྱང་མཛད་པས་སོ། ། ཞེས་དང་། དེ་སྐྱེས་པའི་འོག་ཏུ་གཉེན་པོ་སྐྱེས་པ་དང་
སྤང་བྱ་འགགས་པར་ཞེན་པ་དང་ལྡན་པའི་རྣམ་རྟོག་ཤེས་སྒྲུབ་སྤངས་བའི་སྒྲིབ་པ་དེ་སྐྱེའོ། ། ཞེས་གསུངས་ཤིང་།
རྣམ་བཤད་ལས། དེས་ལམ་དེ་དག་གི་བར་ཆད་མེད་ལམ་གྱིས་སྤང་བྱ་སྤོང་པའི་ཚུལ་སྟོན་པ་ནི། མཐོང་སྒོམ་གྱི་
ལམ་དེ་དག་གིས་བསྡུས་པའི་བར་ཆད་མེད་ལམ་སྐྱེས་པའི་སྟོབས་ཀྱིས་ངོས་སྐལ་གྱི་སྤང་བྱའི་ས་བོན་ཟད་པ་དུས་
མཉམ་པ་ནི་རྐུན་པོ་ཕྱུང་བ་དང་སྒོ་འཕར་བཅད་པ་ལྟར་དུས་མཉམ་ཏུ་བྱུང་ལ། ཞེས་དང་། དེས་ན་གཞུང་འདིས་
བར་ཆད་མེད་ལམ་དང་། རྣམ་གྲོལ་ལམ་གཉིས་ཀའི་སྤང་བྱ་སྤོང་ཚུལ་ལ་འཆད་པ་དོན་དུ་མ་མཐོང་ངོ། ། རྐུན་པོ་
ཕྱུང་བ་དང་སྒོ་འཕར་བཅད་པ་དུས་མི་མཉམ་པར་བསམ་ནས། འདིའི་དགོངས་པ་འཆད་པ་སྐད་བྱེད་པ་ཡང་མི་
རིགས་པར་ཤེས་པར་བྱའོ། ། ཞེས་བྱུང་བས་སྐབས་འདིའི་དཔེ་དོན་གཉིས་ཀ་ལ་མི་མཐུན་ཞིང་། སྒོ་མང་ལྟར་
ནའང་ས་ལམ་རྣམ་བཞག་དང་། སྐབས་བཞི་བ་དང་། བརྒྱད་པའི་མཐའ་དཔྱོད་རྣམས་ཀྱི་བཤད་ཚུལ་ཀྱང་མི་

• 27 .
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མཐུན་པས་དཔྱད་གཞི་ཤིན་ཏུ་ཆེ། ཁ་ཅིག་ན་རེ། སྒྲུབ་པ་བཅུ་གསུམ་ནང་གི་སྒོམ་ལམ་ལ་ས་བདུན་པ་མན་ཆད་
ཀྱི་སྒོམ་ལམ་ཞིག་དགོས་ཏེ། གསེར་འཕྲེང་ལས། དེ་སྐྱེས་པའི་འོག་ཏུ་འཇིག་རྟེན་ལས་འདས་པའི་མཐོང་ལམ་
དང་ས་བདུན་པ་མན་ཆད་ཀྱི་སྒོམ་པའི་ལམ་དག་སྟེ། ཞེས་དང་། རྒྱན་གྱི་སྣང་བར། དེ་བས་ན་དེ་ལྟར་རྟོགས་
པའི་གོ་རིམ་ཡིན་པའི་ཕྱིར་འདི་ནི་གོ་རིམ་ཡིན་ནོ་ཞེས་པའི་དོན་ནི་རྟོགས་པ་རྒྱུད་ལ་སྐྱེ་བའི་རིམ་པ་ལ་གསུངས་སྟེ།
སྒྲུབ་པའི་ཆོས་ཀྱི་གནས་སྐབས་ཐ་དད་པའི་བྱེ་བྲག་གིས་ཞེས་རྟོགས་པ་དེ་དག་སྐྱེ་བའི་གནས་སྐབས་ཐ་དད་དུ་
བཤད་པས་མཐོང་སྒོམ་གཉིས་སྤྱི་དང་ཕྱི་མ་བདུན་ཁྱད་པར་དུ་བྱས་ནས་བཤད་པའི་གོ་རིམ་ལ་འཆད་པར་མི་ནུས་
པས་སོ། ། ཞེས་གསུངས་པའི་ཕྱིར། ཁྱབ་སྟེ། སྐབས་འདིའི་སྒྲུབ་པ་བཅུ་གསུམ་གྱི་གོ་རིམ་སྐྱེ་བའི་རིམ་པ་ཁོ་ནར་
གསུངས་པས་གཉེན་སྤོང་གཉིས་སྒོམ་ལམ་གྱིའང་རྗེས་སུ་སྐྱེ་དགོས་པས་གོང་དུ་ས་བདུན་པ་མན་ཆད་ཀྱི་སྒོམ་ལམ་ལ་
གསུངས་པ་དང་། འདིར་སྐྱེ་བའི་གོ་རིམ་དུ་གསུངས་པས་རྟོགས་པའི་ཆོས་དྲུག་གི་ནང་གི་སྒོམ་ལམ་དེ་སྒོམ་ལམ་སྤྱི་
ལ་སྦྱོར་མི་རུང་བའི་ཕྱིར་ཟེར། ཡང་ཁ་ཅིག མཐའ་གཅིག་ཏུ་དེ་ལྟར་མ་ངེས་ཏེ། དེའི་ནང་གི་མཐོང་སྒོམ་གཉིས་
སྤྱི་དང་ལྷག་མ་བདུན་དེའི་ཁྱད་པར་བྱས་པ་རྩ་བའི་དགོངས་པར་རྗེས་གསུངས་པའི་ཕྱིར་ཏེ། གསེར་ཕྲེང་ལས།
རྩ་བ་རང་གི་དོན་ནི་རྟོགས་པའི་ཆོས་དྲུག་གི་མཐོང་སྒོམ་གཉིས་སྤྱི་དང་། ལྷག་མ་བདུན་ཅི་རིགས་པར་དེ་དག་གི་
ཁྱད་པར་ལ་བཞག་སྟེ། ཞེས་དང་། རྣམ་བཤད་སྙིང་པོའི་རྒྱན་ལས་ཀྱང་། དེས་བདུན་པ་མན་ཆད་ཀྱི་སྒོམ་པའི་
ལམ་འབའ་ཞིག་བསྟན་པར་མི་བསམ་སྟེ། སྒོམ་པའི་ལམ་ཙམ་བསྟན་པ་ཡིན་ནོ། ། ཞེས་གསུངས་པའི་ཕྱིར་ཟེར་
ན་ཞིབ་ཆ་དགོས། ཁ་ཅིག་ན་རེ། དམིགས་པ་ཆོས་རྣམས་ཐམས་ཅད་དེ། ཞེས་སོགས་ཀྱི་གཞུང་དེ། ཐེག་ཆེན་
སྒྲུབ་པའི་དམིགས་པ་བཏགས་པ་བ་ཡིན་ཏེ། དངོས་པོ་བརྒྱད་དང་དོན་བདུན་ཅུ་བོ་རང་རང་དངོས་གནས་པ་
དང་། དེ་རྣམས་བསྟན་པའི་གཞུང་རྣམས་ནི་དེ་དང་དེ་བཏགས་པ་བ་ཡིན་པའི་ཕྱིར་ཏེ། འདི་ཉིད་ལས། དངོས་
བརྒྱད་བདུན་ཅུར་དངོས་བཏགས་ལེགས་ཕྱེ་ཕྱིར། ། ཞེས་གསུངས་པའི་ཕྱིར་ཟེར་བ་ལ་ཁ་ཅིག་གིས་མ་ཁྱབ་སྟེ།
གཞུང་དེ་འདིར་བསྟན་ཐེག་ཆེན་སྒྲུབ་པའི་དམིགས་པ་བཏགས་པ་བ་ཡིན་པ་ལ་དགོངས་པའི་ཕྱིར་ཟེར། ལ་ལས།
དེ་གཉིས་ཀ་མི་འཐད་དེ། དང་པོ་མི་འཐད་པ་གང་ཞིག གཉིས་པའང་མི་འཐད་པའི་ཕྱིར། དང་པོ་དེར་ཐལ།
གཞི་གྲུབ་ན། ཐེག་ཆེན་སྒྲུབ་པའི་དམིགས་པ་ཡིན་པས་ཁྱབ་པའི་ཕྱིར། རྟགས་སླ། གཉིས་པ་དེར་ཐལ། སྔར་
ལྟར་ཁྱབ་པའི་ཕྱིར། འདིར་བསྟན་ཐེག་ཆེན་སྒྲུབ་པའི་ཤེས་པར་བྱ་བ་དེ། འདིར་བསྟན་ཐེག་ཆེན་སྒྲུབ་པའི་
དམིགས་པའི་མཚན་ཉིད་ཡིན་པའི་ཕྱིར་ཏེ། ཐེག་ཆེན་སྒྲུབ་པའི་དམིགས་པའི་མཚན་ཉིད་ལ་དེའི་ཕྱིར། གཞན་
ཡང་། བསྟན་བཅོས་ ཡིན་ ན། འདིར་ བསྟན་ ཐེག་ཆེན་ སྒྲུབ་ པའི་ དམིགས་ པ་ མ་ ཡིན་ པས་ ཁྱབ་ པར་ ཐལ།
དམིགས་པ་ཆོས་རྣམས་སོགས་དེ་མིན་ལ་གཞུང་གཞན་དེ་ཡིན་པའི་སྒྲུབ་བྱེད་དང་ཤེས་བྱེད་གང་ཡང་མེད་པའི་ཕྱིར།

• 28 ， དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
དེས་ན་དངོས་བརྒྱད་བདུན་ཅུར་དངོས་བཏགས་ཞེས་པས་རང་ལུགས་བཞག་པ་དང་གཞན་ལུགས་དགག་པའི་ཚུལ་
ལེགས་པར་ཕྱེ་ཕྱིརཞེས་བཤད་པ་ཙམ་ལས་དམིགས་པ་བསྟན་པའི་གཞུང་དམིགས་པ་བཏགས་པར་གང་གིས་འགྲུབ་
ཟེར་ན་ཞིབ་ཆ་དགོས། ཁ་ཅིག་ན་རེ། ཕར་ཕྱིན་རང་ལུགས་ལ་ཟག་བཅས་ཟག་མེད་ཀྱི་དོན་ཅི་ཞེ་ན། བདག་ལྟ་
སོགས་ཉོན་མོངས་རྣམས་ཟག་བཅས་དང་། དེ་དག་གི་གཉེན་པོར་གྱུར་པའི་དྲན་ཉེ་སོགས་ཟག་མེད་ཡིན་པའི་
ཕྱིར་ཏེ། ཟག་བཅས་ཟག་པ་མེད་ཆོས་རྣམས། ། ཞེས་སོགས་རྩ་འགྲེལ་གྱིས་འགྲུབ་པའི་ཕྱིར་ཟེར། ཡང་ཁ་ཅིག
སྒྲུབ་པའི་དམིགས་པ་བཅུ་གཅིག་ནང་གི་ཟག་བཅས་ཟག་མེད་དེ་ལྟར་ཡིན་ཀྱང་། སྐབས་གཉིས་པར་རྟོག་པར་
གྱུར་པའི་སྒོམ་ལམ་ལ་ཟག་བཅས་དང་གཅིག་ཤོས་ལ་ཟག་མེད་དུ་བཤད། སྐབས་བཞི་བར་ལམ་ཤེས་ཟག་བཅས་
དང་གཞི་ཤེས་ཟག་མེད་དུ་བཤད། ཞི་རགས་རྣམ་ཅན་ལ་ཟག་བཅས་དང་བདེན་པའི་རྣམ་ཅན་ལ་ཟག་མེད་དུ་
བཤད་པའང་ཡོད་པས་མཐའ་གཅིག་ཏུ་མ་ངེས་ཕྱིར་ཟེར་བ་ལ་ཞིབ་ཆ་དགོས། ཁ་ཅིག་ན་རེ། རྩ་བར། སློབ་མ་
ཐུན་མོང་ཆོས་རྣམས་དང་། ། གང་དག་ཐུབ་པའི་ཐུན་མོང་མིན། ། ཞེས་པའི་སྐབས་ཀྱི་ཐུན་མོང་ཡིན་མིན་ནི་
ཆོས་ཐུན་མོང་ཡིན་མིན་ལ་འཇོག་དགོས་ཀྱི་རྒྱུད་ཐུན་མོང་ཡིན་མིན་ལ་མིན་ཏེ། འཕགས་པ་ཐམས་ཅད་ཀྱི་བསམ་
གཏན་བཞི་ལྟ་བུ་དང་པོ་དང་། སྟོབས་བཅུ་ལྟ་བུ་གཉིས་པ་ཡིན་པའི་ཕྱིར་ཏེ། རྣམ་བཤད་ལས། ཐེག་པ་གསུམ་
ཀའི་འཕགས་པའི་རྒྱུད་ལ་འབྱུང་བའི་བསམ་གཏན་བཞི་ཆོས་ཅན། ཐུན་མོང་བའི་ཡོན་ཏན་ཡིན་ཏེ། ཐེག་པ་
གསུམ་ཀྱི་འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་འབྱུང་བའི་ཡོན་ཏན་ཡིན་པའི་ཕྱིར། སྟོབས་བཅུ་ཆོས་ཅན།
ཐུན་མོང་མ་ཡིན་པའི་ཡོན་ཏན་ཡིན་ཏེ། ཡང་དག་པར་རྫོགས་པའི་སངས་རྒྱས་ཀྱི་རྒྱུད་ཁོ་ན་ལ་འབྱུང་བའི་ཡོན་
ཏན་ཡིན་པའི་ཕྱིར་ཞེས་གསུངས་པའི་ཕྱིར་དང་། རྟོགས་དཀའི་སྣང་བ་ལས་ཀྱང་དེ་བཞིན་དུ་གསུངས་པའི་ཕྱིར་
ཟེར། ཡང་ཁ་ཅིག སྐབས་འདིའི་དེ་ཡང་རྒྱུད་ཐུན་མོང་ཡིན་མིན་གྱིས་འཇོག་དགོས་ཀྱི། ཆོས་ཀྱིས་མ་ཡིན་པའི་
ཕྱིར་ཏེ། གསེར་ཕྲེང་ལས། ཐུན་མོང་བ་ཡིན་མིན་འདི་ཆོས་དང་རྒྱུད་ཀྱི་དབང་དུ་བྱས་པ་གཉིས་ལས་ཕྱི་མར་
བཞེད་པས་དེ་ལྟར་ཁས་བླངས་ཏེ། སངས་རྒྱས་ཀྱི་རྒྱུད་ཀྱི་དེ་སྒྲིབ་པ་མ་ལུས་པས་དག་པ་ཁོ་ནའི་རྒྱུད་ལ་སྐྱེས་བས་
སོ།།ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། འོ་ན་འགྲེལ་བར། འཕགས་པའི་སྐྱེ་བོ་ཐམས་ཅད་ཀྱི་རྒྱུད་ལ་
བྱུང་བའི་བསམ་གཏན་བཞི་དང༌། ཞེས་འཕགས་རྒྱུད་ཀྱི་དེ་ཐམས་ཅད་ཐུན་མོང་གི་ཡོན་ཏན་དུ་བཤད་པ་མི་
འཐད་པར་ཐལ་ལོ་ཟེར་བ་སོགས་ལ་ཞིབ་ཆ་དགོས། ཁ་ཅིག་ན་རེ། ཐེག་ཆེན་སྒྲུབ་བའི་ཆེད་དུ་བྱ་བ་སངས་རྒྱས་
ཀྱི་ས་ཁོ་ནར་འདོད་པ་མི་འཐད་དེ། དེ་ཐེག་ཆེན་ཚོགས་ལམ་ནས་སངས་རྒྱས་ཀྱི་སའི་བར་དུ་ཡོད་པའི་ཕྱིར་ཏེ།
རྟོགས་དཀའི་སྣང་བ་ལས། ཐེག་ཆེན་སྒྲུབ་པའི་ཆེད་དུ་བྱ་བའི་མཚན་ཉིད། ཐེག་ཆེན་སྒྲུབ་པས་ཉམས་སུ་ལེན་
དགོས་པ། ཞེས་དང་། ས་མཚམས་ནི། འདི་དག་རེ་རེ་ལ་ཡང་གནས་སྐབས་དང་མཐར་ཐུག་གཉིས་གཉིས་སུ་ཕྱེ་

• 29 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ནས། དང་པོ་ཐེག་ཆེན་ཚོགས་ལམ་ནས་ཡོད་ཅིང་། གཉིས་པ་སངས་རྒྱས་ཀྱི་ས་ན་ཡོད་པར་ཤེས་པར་བྱ་སྟེ།
འགྲེལ་ཆེན་ལས། རྟོགས་པ་ཆེན་པོ་ལས་དང་པོ་པ་དང་། མོས་པ་སྤྱོད་པ་སོགས་ནའང་ཡོད་པར་བཤད་ཅིང་།
བྱང་ཆུབ་སེམས་དཔའ་སེམས་དཔའ་ཆེན་པོ་འདི་ལ་སེམས་ཆེ་བ་ཡོད་པའི་ཕྱིར། སེམས་དཔའ་ཆེན་པོ་ཞེས་
བྱའོ། ། ཞེས་ཀྱང་འབྱུང་བ་དང་། ཉི་ཁྲི་སྣང་བར་ཡང་། སེམས་ཆེན་པོ་དང་རྟོགས་པ་ཆེན་པོ་གཉིས་ཀ་སེམས་
དང་པོ་བསྐྱེད་པ་ནས་ཡོད་པར་དངོས་སུ་བཤད་པས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག ཆེན་པོ་
གསུམ་སེམས་ཅན་ཀྱི་རྒྱུད་ལ་མེད་དེ། གསེར་འཕྲེང་ལས། གསུམ་པ་ཆེད་དུ་བྱ་བ་ནི། གང་གི་དབང་དུ་བྱས་
ནས་བྱང་སེམས་སྒྲིབ་པ་ལ་འཇུག་པར་འགྱུར་བའི་འབྲས་བུ་མཐར་ཐུག་གོ ། དབྱེ་ན་ཆེན་པོ་གསུམ་མོ། ། ས་
མཚམས་སངས་རྒྱས་ཀྱི་སའོ། ། ཞེས་དང་། རྣམ་བཤད་དང་ཡིག་ཆ་རྣམས་སུའང་དེ་ལྟར་གསུངས་པའི་ཕྱིར་
རོ། ། རྟོགས་དཀའི་སྣང་བར་དྲངས་པའི་གཞུང་དེ་དག་གི་དོན་ཡང་གསེར་ཕྲེང་ལས། གཞན་ཡང་ཆེན་པོ་འདི་
མདོར་བྱང་སེམས་ལ་སེམས་དཔའ་ཆེན་པོར་འཇོག་པའི་རྒྱུ་མཚན་དུ་བཤད་པས་སངས་རྒྱས་ཀྱི་སར་འདོད་པ་ཡང་
མི་འཐད་ཅེ་ན། རྣམ་པར་རྟོག་པ་འདི་འདྲ་བ་ནི་ཆོས་ཀྱི་རྗེས་སུ་འབྲང་བ་རྣམས་ལ་སྐྱེ་བས་ཁོ་བོས་དེའི་ལན་བཤད་
པར་བྱའོ། ། དེ་ལ་དཔེར་ན་གཡུལ་དུ་འཇུག་པ་ན་གཡུལ་རྒྱལ་པ་ཉིད་དོན་དུ་གཉེར་བྱའི་ཆེད་དུ་བྱ་བར་འདོད་ཀྱི་
རྒྱལ་བར་བྱེད་པ་ཐབས་ཙམ་ཡིན་པས་དེར་མི་འདོད་པ་དེ་བཞིན་དུ། ཆེན་པོ་གསུམ་སྒྲུབ་པར་བྱེད་ཆོས་གསུམ་
སེམས་དཔའ་ཆེན་པོར་འཇོག་པའི་རྒྱུ་མཚན་ཡིན་པས་ཆེད་དུ་བྱ་བར་མི་འདོད་ཀྱི་བྱེད་ཆོས་གསུམ་པོ་དེས་བསྒྲུབ་
པའི་བྱ་བའི་ལས་ཀྱི་ཆ་གསུམ་པོ་དེ་ཆེད་དུ་བྱ་བ་ཡིན་ནོ། ། ཞེས་སོགས་གསུངས་བའི་ཕྱིར་ཟེར། ཁོ་ན་རེ།
གསེར་ཕྲེང་དུ་ཆེད་དུ་བྱ་བ་ཆེན་པོ་གསུམ་སངས་རྒྱས་ཀྱི་ས་ཁོ་ནར་ཡོད་པར་གསུངས་ཀྱང་སྤྱིར་ཆེན་པོ་གསུམ་དེ་
ལྟར་མི་བཞེད་པའི་ཕྱིར་ཏེ། སེམས་ཆེན་པོ་མཆོག་ཉིད་དུ་བྱེད་ཆོས་དང་། ཆེད་དུ་བྱ་བ་གསུམ་གྱི་དང་བོ་མཆོག་
ཉིད་ཆེན་པོ་མཆོག་ཉིད་དུ་བྱ་རྒྱུ་ཡིན་ཞིང་། ཆེན་པོ་གསུམ་འདྲེན་ཚེ་མཆོག་ཉིད་ཆེན་པོ་སྤྱི་དང་སྤོང་བ་དང་རྟོགས་
པ་ཆེན་པོ་ཞེས་འདྲེན་དགོས་པའི་ཕྱིར་ཏེ། གསེར་ཕྲེང་ལས། དེ་ཡང་མདོ་ལས། སེམས་དཔའ་ཆེན་པོར་འཇོག་
པའི་རྒྱུ་མཚན་བསྟན་པའི་སྒོ་ནས་བསྒྲུབ་བྱ་གསུམ་པོ་དེ་ཡང་བསྟན་ཏོ། ། ནས། ཉི་སྣང་ལས། སེམས་དེ་རྣམས་
ནི་སེམས་ཅན་ཀུན་གྱི་མཆོག་ཉིད་དུ་བྱེད་པའི་བྱེད་ཆོས་ལ་མཛད་ནས་ཆེན་པོ་དང་པོ་ལ་ནི་མཆོག་ཉིད་ཆེན་པོ་ཞེས་
གསུངས་ཏེ། མདོ་དང་ཤིན་ཏུ་མཐུན་ནོ། ། དེས་ན་སློབ་དཔོན་གྱིས་སེམས་ཅན་ཀུན་གྱི་མཆོག་ཉིད་དུ་བྱེད་པའི་
སེམས་ཆེན་པོ་དང་ཞེས་གསུངས་པ་ནི་སེམས་ཆེན་པོས་མཆོག་ཉིད་དུ་བྱ་རྒྱུའི་སྟེང་ནས་བཤད་ཀྱི་བྱེད་ཆོས་ལ་མི་
བཤད་དེ་སེམས་རྣམས་ནི་མདོ་ལས་བྱང་སེམས་ཀྱི་ཡིན་པར་བཤད་ལ། ཆེད་དུ་བྱ་བ་ནི་ངེས་པར་འབྱུང་ས་དང་
པོར་ཡང་སློབ་དཔོན་གྱིས་བཤད་པའི་ཕྱིར་དང་། ཞེས་དང་། དེ་ལྟར་ན་མཆོག་ཉིད་ཆེན་པོ་ནི་སེམས་ཅན་ཀུན་གྱི་

： 30 . 
དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
མཆོག་སངས་རྒྱས་ཏེ་སྤྱིའོ། ། སྤོང་བ་ཆེན་པོ་དང་རྟོགས་པ་ཆེན་པོ་ནི་རིམ་པ་ལྟར་སྒྲིབ་གཉིས་མ་ལུས་པར་སྤངས་
པ་དང༌། ཇི་ལྟ་ཇི་སྙེད་ཐམས་ཅད་རྟོགས་པས་ཡུལ་གང་ལ་ཡང་ཆགས་པ་དང་བྲལ་བ་སྟེ། ཁྱད་པར་རོ། ། ཞེས་
གསུངས་པའི་ཕྱིར། ཁྱབ་སྟེ། ཆེན་པོ་གསུམ་དང་ཆེད་དུ་བྱ་བ་གསུམ་ལ་ཁྱད་པར་ཡོད་པར་གསལ་ཏེ། མཆོག་
ཉིད་ཆེན་པོ་སྟེ་ཆེད་དུ་བྱ་བ་གསུམ་གྱི་དང་པོ་ཡིན་པར་གསུངས་པས་སེམས་ཆེན་པོ་སེམས་ཅན་ལ་བཞག་པར་འོས་
མེད་ཀྱིས་འགྲུབ་པའི་ཕྱིར་རོ་ཞེས་ཟེར་བ་དང་། ཡང་ཁ་ཅིག དེ་ལྟར་ཁས་ལེན་མི་རིགས་ཏེ། སེམས་ཆེན་པོ་
ཐུགས་རྗེ་ཆེན་པོ་ཁོ་ན་ཡིན་པར་རྒྱལ་ཚབ་རྗེས་གསུངས། དེ་ལ་གནས་སྐབས་དང་མཐར་ཐུག་གི་ཐུགས་རྗེ་ཆེན་པོ་
གཉིས་ཡོད་པར་མཁས་གྲུབ་རྗེས་གསུངས་པའི་ཕྱིར། རྟགས་གཉིས་ཀ་གྲུབ་སྟེ། རྣམ་བཤད་ལས། སེམས་ཆེན་
པོ་སངས་རྒྱས་ཀྱི་ཐུགས་རྗེ་ཆེན་པོ་ཉིད་དང་། ཞེས་དང་། རྟོགས་དཀའི་སྣང་བ་ལས། དབྱེ་ན་སེམས་ཆེན་པོ།
སྤོང་བ་ཆེན་པོ། རྟོགས་པ་ཆེན་པོ་གསུམ། དང་པོ་ནི། རྡོ་རྗེ་ལྟ་བུའི་སེམས་བསྐྱེད་པ་ལ་སོགས་པ། རྒྱུ་དང་
འབྲས་བུའི་གནས་སྐབས་ཀྱི་ཐུགས་རྗེ་ཆེན་པོ་འཁོར་དང་བཅས་པའོ། ། ཞེས་གསུངས་པའི་ཕྱིར་ཟེར་བ་ལ་དཔྱད་
དགོས་ཤིང་། རྩ་བར། རང་འབྱུང་ཞེས་པའང་གསེར་ཕྲེང་ལས། གང་ན་རང་ལས་འབྱུང་བར་འགྱུར་བས་ན་
རང་འབྱུང་སྟེ། ཞེས་དང། རྣམ་བཤད་ལས། རང་བྱུང་དུ་འགྱུར་པས་རང་བྱུང་གི་མིང་བཏགས་པ་བྱང་ཆུབ་
སེམས་དཔའ་འོ། ། ཞེས་བྱུང་བས་དཔྱད་པར་བྱའོ། ཁ་ཅིག་ན་རེ། ཕར་ཕྱིན་དྲུག་རེ་རེའི་ནང་དུ་དྲུག་དྲུག་ཚང་
བར་བསྡུས་ནས་ཉམས་སུ་ལེན་ཚུལ་ཡོད་དེ། སྦྱིན་པ་དྲུག་སྦྱིན་པར་བསྡུས་པ་ནས་ཤེས་རབ་དྲུག་ཤེས་རབ་ཏུ་ཆོས་
མཐུན་པར་ཉམས་སུ་ལེན་པར་བྱེད་པ་དེ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། དེ་ལྟར་སྦྱིན་པ་ལ་སོགས་
པའི་ཕ་རོལ་དུ་ཕྱིན་པ་སོ་སོར་སྦྱིན་པ་ལ་སོགས་བ་དྲུག་དྲུག་དུ་བསྡུས་པས་ན་དྲུག་ཚན་དྲུག་གི་རྣམ་པ་སུམ་ཅུ་རྩ་དྲུག་
ཡིན་མོད་ཀྱི། གོ་ཆ་སྒྲུབ་པ་རྣམ་པ་དྲུག་ཏུ་སྡུད་རུང་སྟེ། སྦྱིན་པའི་སྦྱིན་པ་ནས། ཤེས་རབ་ཀྱི་སྦྱིན་པའི་བར་དྲུག་
སྦྱིན་པ་དང་། ལ་སོགས་པས་སྦྱིན་པའི་ཤེས་རབ་ནས། ཤེས་རབ་ཀྱི་ཤེས་རབ་ཀྱི་བར་དྲུག་ཤེས་རབ་ཏུ་ཆོས་མཐུན་
པ་ཡིན་པའི་ཕྱིར་ཤེས་རབ་སྒོམ་པར་བྱེད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ནི་མི་རིགས་ཏེ།
དེ་ལྟར་བྱས་ན་གོ་སྒྲུབ་སོ་དྲུག་ཏུ་དབྱེ་བའི་སྒྲུབ་བྱེད་དུ་འགྲོ་ཡང་སྦྱིན་པ་དྲུག་སྦྱིན་པའི་གོ་སྒྲུབ་ཏུ་བྱས་ན་རྩ་འགྲེལ་གྱི་
དོན་ལས་ཕྱིན་ཅི་ལོག་ཏུ་འགྱུར་བའི་ཕྱིར་ཏེ། རྣམ་བཤད་སྙིང་པོའི་རྒྱུན་ལས། ཁ་ཅིག སྦྱིན་པ་དྲུག་སྦྱིན་པར་
ཆོས་མཐུན་པ་ནས། ཤེས་རབ་དྲུག་ཤེས་རབ་ཏུ་ཆོས་མཐུན་པའི་དོན་དུ་བྱེད་པ་ནི། སུམ་ཅུ་རྩ་དྲུག་ཡོད་པའི་སྒྲུབ་
བྱེད་ཡིན་གྱི། གོ་ཆ་སྒྲུབ་པ་དྲུག་ཏུ་ངེས་པའི་སྒྲུབ་བྱེད་དུ་བྱེད་པ་ཕྱིན་ཅི་ལོག་ཡིན་ཏེ། གཞན་དུ་ན་སྦྱིན་པ་དྲུག་
བསྡུས་ནས་ཉམས་སུ་ལེན་པ་སྦྱིན་པའི་གོ་སྒྲུབ་ཏུ་ཁས་ལེན་དགོས་པས་སོ། ། དེ་ནི་སྦྱིན་པའི་གོ་སྒྲུབ་ཀྱིས་བསྡུས་
པའི་སྦྱིན་པའི་གོ་ཆ་དང་། སྦྱིན་པ་གཉིས་གཅིག་ཏུ་བསམ་པའོ། ། ཞེས་དང་། ཕར་ཕྱིན་མཐའ་དཔྱོད་ལས་ཀྱང་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 31 •
རྒྱས་པར་བཀག་ནས། དེ་ལ་ཁོ་ན་རེ། བྱང་སེམས་མཐོང་ལམ་པའི་རྒྱུད་ཀྱི་སྦྱིན་པའི་འཁོར་གསུམ་བདེན་མེད་དུ་
མི་དམིགས་པར་རྟོགས་པའི་ཤེས་རབ་ཆོས་ཅན། སྦྱིན་པའི་གོ་སྒྲུབ་མ་ཡིན་པར་ཐལ། ཤེས་རབ་ཀྱི་གོ་སྒྲུབ་ཡིན་
པའི་ཕྱིར། དེར་ཐལ། ཤེས་རབ་དང་གོ་སྒྲུབ་ཀྱི་གཞི་མཐུན་ཡིན་པའི་ཕྱིར་ན་མ་ཁྱབ། ཡང་ཁྱབ་པར་ཐལ།
ཤེས་རབ་ཏུ་གྱུར་པའི་གོ་སྒྲུབ་ཡིན་པའི་ཕྱིར་ན་མ་ཁྱབ། ཡང་ཁྱབ་པར་ཐལ། སྦྱིན་པའི་ཤེས་རབ་ཀྱི་གོ་སྒྲུབ་ཡིན་
པའི་ཕྱིར་ན་མ་ཁྱབ། ཞེས་གསུངས་པའི་ཕྱིར། ཁྱབ་སྟེ། ལུང་འདི་དག་གིས་སྦྱིན་པའི་གོ་སྒྲུབ་དྲུག་པོ་གང་རུང་
ལ། ཤེས་རབ་ཀྱི་དེ་དྲུག་པོ་གང་རུང་མིན་པས་ཁྱབ་པར་གསུངས་པའི་ཕྱིར་ཟེར་ན། ཁོ་ན་རེ། བྱང་སེམས་
མཐོང་ལམ་པའི་རྒྱུད་ཀྱི་སྦྱིན་སོགས་དྲུག་གི་སྦྱིན་སོགས་དང་པོ་ལྔའི་འཁོར་གསུམ་མི་དམིགས་པར་རྟོགས་པའི་ཤེས་
རབ་ཆོས་ཅན། སྦྱིན་པའི་གོ་སྒྲུབ་མ་ཡིན་པར་ཐལ། ཤེས་རབ་ཀྱི་གོ་སྒྲུབ་ཡིན་པའི་ཕྱིར་ཏེ། ཤེས་རབ་ཀྱི་ཤེས་
རབ་ཀྱི་གོ་སྒྲུབ་ཡིན་པའི་ཕྱིར་ཏེ། ཤེས་རབ་ཀྱི་སྦྱིན་སོགས་དང་པོ་ལྔའི་འཁོར་གསུམ་མི་དམིགས་པར་རྟོགས་པའི་
ཤེས་རབ་ཀྱི་གོ་སྒྲུབ་ཡིན་པའི་ཕྱིར། ཁྱབ་སྟེ། སྦྱིན་པའི་སྦྱིན་སོགས་དང་པོ་ལྔའི་འཁོར་གསུམ་དུ་མི་དམིགས་པར་
རྟོགས་པའི་ཤེས་རབ་ཀྱི་གོ་སྒྲུབ་ཡིན་ན། སྦྱིན་པའི་ཤེས་རབ་ཀྱི་གོ་སྒྲུབ་ཡིན་པས་ཁྱབ་པ་གང་ཞིག འོག་མ་ལྔ་ལ་
ཡང་འདྲ་པའི་ཕྱིར། རྟགས་གཉིས་ཀ་གྲུབ་སྟེ། རྣམ་བཤད་ལས། དང་པོ་ནི་སྦྱིན་པ་ལ་སྦྱར་བ་དང་། གཞན་ལ་
ཡང་དེ་ལྟར་སྦྱར་བའོ། ། དང་པོ་ནི། ཆོས་ཀྱི་སྦྱིན་པ་དང་། མི་འཇིགས་པ་དང་། ཟང་ཟིང་གི་སྦྱིན་པ་ལ་སོགས་
པ་སྦྱིན་པར་བྱེད་པའི་གཏོང་བའི་སེམས་པ་ནི་སྦྱིན་པའི་ངོ་བོ་ཡིན་ལ། དེའི་ཚེ་ན་རང་ཉིད་འབའ་ཞིག་གི་ཆེད་དུ་
ཐར་བ་དོན་དུ་གཉེར་བ་ཉན་ཐོས་ཀྱི་ཡིད་ལ་བྱེད་པ་ལ་སོགས་པ་སྤོང་བའི་སེམས་པ་ཚུལ་ཁྲིམས་དང་། སྐྱེ་བོ་ཐམས་
ཅད་ཀྱིས་མི་སྙན་པར་སྨྲ་བ་བཟོད་པ་སོགས་བཟོད་པ་གསུམ་དང་། ཐེག་པ་ཆེན་པོའི་ཆོས་མཐའ་དག་ལ་འདུན་པ་
པ་ཡང་དག་པར་རྫོགས་པའི་བྱང་ཆུབ་ཏུ་བསྔོ་བའི་བསམ་གཏན་རྣམས་གོ་རིམ་བཞིན་དུ་སྦྱིན་པར་བྱ་བ་ལ་སོགས་
པ་འཁོར་གསུམ་དུ་བདེན་པར་མི་དམིགས་པའི་ཤེས་རབ་ཀྱི་གོ་ཆ་ཉིད་ཀྱིས་ཁྱབ་པར་བྱེད་པ་ཡི་སྒོ་ནས་སྦྱིན་པ་
ཉམས་སུ་ལེན་པའི་བྱ་བ་ནི་སྦྱིན་པའི་གོ་ཆའི་སྒྲུབ་པའོ། ། དེ་བཞིན་དུ་གཞན་ལྔ་ལ་ཡང་ཉམས་སུ་བླང་བར་བྱ་སྟེ།
ཕར་ཕྱིན་དྲུག་ལྡནགྱི་སྒོ་ནས་ཚུལ་ཁྲིམས་སྲུང་བ་སོགས་བྱེད་རིགས་པའི་ཕྱིར། ཞེས་གསུངས་པའི་ཕྱིར། ཕར་ཕྱིན་
མཐའ་དཔྱོད་ལྟར་ནའང་བྱང་སེམས་མཐོང་ལམ་པའི་རྒྱུད་ཀྱི་སྦྱིན་པའི་འཁོར་གསུམ་བདེན་པར་མི་དམིགས་པར་
རྟོགས་པའི་ཤེས་རབ་དེ་སྦྱིན་པའི་ཤེས་རབ་གྱི་གོ་སྒྲུབ་ཡིན་པས། དེའི་རྒྱུད་ཀྱི་ཚུལ་ཁྲིམས་ནས་ཤེས་རབ་ཀྱི་བར་
ལའང་འདྲ་ལ། དེ་ལྟར་ན་ཐེག་ཆེན་གྱི་བར་ཆད་མེད་ལམ་གྱི་ངོ་བོར་གྱུར་པའི་ཤེས་རབ་དེ་སྦྱིན་སོགས་དྲུག་གའི་
འཁོར་གསུམ་བདེན་པར་མི་དམིགས་པར་རྟོགས་པའི་ཤེས་རབ་ཡིན་པས་སྦྱིན་སོགས་དྲུག་གའི་ཤེས་རབ་ཀྱི་གོ་སྒྲུབ་

• 32 .
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ཏུ་ཐལ་བར་འགྱུར་པའི་ཕྱིར་རོ། ། གཞན་ཡང་ཕར་ཕྱིན་མཐའ་དཔྱོད་དུ། དེ་ལ་སྦྱིན་པ་བྱེད་དུས་ཀྱི་སྦྱིན་པ་དང་
ཚུལ་ཁྲིམས་བཟོད་པ་བརྩོན་འགྲུས་བསམ་གཏན་ཤེས་རབ་འཇོག་མི་རིགས་པར་ཐལ། དེ་ལ་སྦྱིན་པ་དྲུག་འཇོག་
པའི་ཕྱིར། ཞེས་གསུངས་ལ། དེ་ལྟར་ན་སྦྱིན་པ་ཡིན་ན་སྦྱིན་པ་བྱེད་དུས་ཀྱི་སྦྱིན་པ་ཡིན་དགོས་པས་སྦྱིན་སོགས་
དྲུག་གི་སྦྱིན་པའང་སྦྱིན་པའི་གོ་སྒྲུབ་དུ་ཐལ་བ་དང་། སྦྱིན་པ་བྱེད་དུས་ཀྱི་སྦྱིན་སོགས་དྲུག་དུས་མཉམ་པས་དེ་
རྣམས་ཕན་ཚུན་དྲུག་གའི་དུས་ཀྱི་དེ་རྣམས་ཡིན་པས། དེའི་ནང་གི་སྦྱིན་པ་དེ་དེ་དྲུག་གི་སྦྱིན་པ་ཡིན་པས་ནས།
དེའི་ནང་གི་ཤེས་རབ་དེ་དེ་དྲུག་གའི་ཤེས་རབ་ཏུ་ཐལ་བར་འགྱུར་བའི་ཕྱིར་རོ། ། ཡང་དེ་ཉིད་ལས། གཞན་ཡང་།
བྱང་སེམས་ཀྱི་དེ་འདྲ་བའི་སྦྱིན་པ་ཆོས་ཅན། སྦྱིན་པའི་ཕར་ཕྱིན་མ་ཡིན་པར་ཐལ། དམ་པ་དྲུག་ལྡན་དུ་མ་བྱས་
པའི་སློབ་པའི་སྦྱིན་པ་ཡིན་པའི་ཕྱིར། ཞེས་སོགས་བཀག་པ་དེ་མི་འཐད་པར་ཐལ། དེས་ཕྱོགས་སྔའི་བཤད་ཚུལ་
ལ་ཅུང་ཟད་ཀྱང་མི་གནོད་པའི་ཕྱིར་རོ། ། གཞན་ཡང་། སྦྱིན་པའི་གོ་སྒྲུབ་དེ་སྦྱིན་པའི་གོ་སྒྲུབ་དྲུག་ག་ནས།
ཤེས་རབ་ཀྱི་བར་ཡིན་པར་ཐལ། གོ་སྒྲུབ་སོ་དྲུག་པོ་དེ། གོ་སྒྲུབ་དྲུག་ལ་ལྡོག་ཆས་ཕྱེ་བའི་ཕྱིར་ཏེ། རྣམ་བཤད་
ལས། དེ་ལྟར་ལྡོག་པས་ཕྱེ་ན་དྲུག་ཚན་དྲུག་གི་གོ་ཆ་རྣམ་པ་སུམ་ཅུ་རྩ་དྲུག་ཡིན་ཏེ། ཞེས་སོགས་གསུངས་པའི་
ཕྱིར་ཟེར་བ་སོགས་ལ་དཔྱད་གཞི་ཆེ། འཁོར་གསུམ་བདེན་མེད་དུ་མི་དམིགས་པར་རྟོགས་པའི་ཤེས་རབ་ཅེས་སྔར་
དྲངས་པའི་གཞུང་དེར་བྱུང་བའང་དག་མ་དག་དཔྱད་པར་བྱའོ། ། ཁ་ཅིག་ན་རེ། འདིར་འཇུག་སྒྲུབ་ཀྱི་ས་
མཚམས་མོས་སྤྱོད་ཀྱིས་སྦྱོར་ལམ་དྲོད་ནས་རྒྱུན་མཐའི་བར་རོ། ། ཞེས་གསུངས་པ་ལྟར་འཐད་དེ། རྣམ་བཤད་
ལས་ས་མཚམས་མོས་སྤྱོད་ཀྱི་ས་ནས་རྒྱུན་མཐའི་བར་རོ། ། ཞེས་དང་། རྟོགས་དཀའི་སྣང་བ་ལས། མ་མཐའ་
ཐེག་ཆེན་སྦྱོར་ལམ་དྲོད་ནས་ཡོད་དེ། ཞེས་དང་། གསེར་ཕྲེང་ལས། གཉིས་པ་འཇུག་པའི་བྱ་བ་ནི། སྒོམ་བྱུང་
གཙོ་བོར་གྱུར་བའི་སྒོ་ནས་ཐེག་ཆེན་ལ་འཇུག་པའི་བྱ་བའོ།། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་
མ་ཡིན་ཏེ། སྦྱོར་ལམ་རྩེ་མོ་མན་ཆད་ལ་འཇུག་སྒྲུབ་མེད་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། ས་མཚམས་
སྦྱོར་ལམ་རྩེ་མོ་ཡན་ཆད་རྒྱུན་མཐའི་བར་དུ་ཡོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། སྐབས་འདིའི་
འཇུག་འཛེག་གི་དོན་ནི་གོང་ནས་གོང་དུ་འཇུག་པ་སོགས་ཡིན་ལ་རྩེ་མོ་མན་ཆད་ན་དགེ་རྩ་འགའ་ཞིག་ཆད་པའང་
ཡོད་པས་གོང་ནས་གོང་དུ་འཇུག་པ་སྦྱོར་ལམ་རྩེ་མོ་མན་ཆད་ལ་མེད་པའི་ཕྱིར་རོ། ། ཞེས་ཟེར་བ་ལ། ཁོ་ན་རེ།
རྩེ་མོ་མན་ཆད་ན་དགེ་རྩ་འགའ་ཞིག་ཆད་པ་ཡོད་ཅེས་པའང་ཐེག་དམན་ལ་ཡིན་གྱི་ཐེག་ཆེན་ལ་མ་ཡིན་པའི་ཕྱིར་ཏེ།
གསེར་ལྟ་བུའི་སེམས་བསྐྱེད་སྐྱེས་པ་ཡན་ཆད་ལ་མེད་པའི་ཕྱིར་ཏེ། བཟང་དང་སྨོན་པའི་སྟོབས་ཅན་དང༌། །
ཞེས་སོགས་གསུངས་པའི་ཕྱིར་ཟེར་བ་སོགས་ལ་བརྟག ཁ་ཅིག་ན་རེ། འཇུག་ཡུལ་གྱི་ཐེག་ཆེན་དགུའི་ངོས་འཛིན་
ལ་རྟོགས་དཀའི་སྣང་བ་ལས། དགུ་གང་ཞེ་ན། བྱང་སེམས་ཀྱི་འཇུག་བྱ་ཐམས་ཅད་རྒྱུ་དང་འབྲས་བུའི་ཐེག་ཆེན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 33 •
གཉིས་སུ་ངེས་ལ། རྒྱུའི་ཐེག་ཆེན་ཡང་ཚོགས་གཉིས་སུ་ངེས་ཤིང་། ཡེ་ཤེས་ཀྱི་ཚོགས་ལ་ཞི་ལྷག་གཉིས་ལས། ཞི་
གནས་ཀྱི་ངོ་བོ་བསམ་གཏན་དང་གཟུགས་མེད་པའི་སྙོམས་པར་འཇུག་པ་དང་བསོད་ནམས་ཀྱི་ཚོགས་སྦྱིན་པ་ལ་
སོགས་པ་ཕ་རོལ་ཏུ་ཕྱིན་པ་དྲུག་དང། ལྷག་མཐོང་གི་ངོ་བོ། མཐོང་བ་དང་། སྒོམ་པ་དང་། མི་སློབ་པ་དང་།
ཁྱད་པར་གྱི་ལམ་དང་། ཚོགས་གཉིས་གསོག་པའི་ཀུན་སློང་ཚད་མེད་པ་བཞི་དང་། དངོས་གཞི་མི་དམིགས་པ་
དང་ལྡན་པ་དང་། རྗེས་དངོས་པོ་ཐམས་ཅན་ལ་འཁོར་གསུམ་དུ་དག་པ་དང་། འབྲས་བུའི་ཐེག་ཆེན་གྱི་དབྱེ་བ་
ཆེད་དུ་བྱ་བ་གསུམ་དང༌། ཡོན་ཏན་མངོན་པར་ཤེས་པ་དྲུག་དང་། ངོ་བོ་རྣམ་པ་ཐམས་ཅད་མཁྱེན་པ་ཉིད་དག་
ལ་དངོས་སུ་འཇུག་པའི་སྦྱོར་བས་ཡང་དག་པར་གནས་པའི་མཚན་ཉིད་ཀྱི་བྱ་བ་ནིའོ། ། ཞེས་བཤད་པ་ལྟར་ཁས་
ལེན་མི་རིགས་ཏེ། འདིའི་སྐབས་ཀྱི་བསམ་གཏན་གཟུགས་མེད་དེ་ཐེག་ཆེན་སྦྱོར་ལམ་པའི་བསམ་གཟུགས་སྤྱི་ལ་
སྦྱོར་དགོས། སྦྱིན་སོགས་ཕར་ཕྱིན་དྲུག་བསོད་ནམས་ཀྱི་ཚོགས་ཀྱིས་བསྡུ་བར་བཤད་པའང་མི་འཐད། མཐོང་
སྒོམ་སོགས་ལྷག་མཐོང་གི་ངོ་བོར་བཤད་པའང་མི་འཐད་པའི་ཕྱིར། གསེར་ཕྲེང་ལས། དེ་ཡང་རྣམ་པ་གསུམ་དུ་
འདུས་ཏེ། འཇིག་རྟེན་པ་དང༌། འཇིག་རྟེན་ལས་འདས་པ་དང་། དེ་གཉིས་ཐེག་ཆེན་མ་ཡིན་པ་ལས་ཁྱད་པར་
དུ་བྱེད་པའི་ལམ་མོ། ། དང་པོ་ནི། བསམ་གཏན་དང་གཟུགས་མེད་པའོ། ། གཉིས་པ་ལ་གཉིས་ལས། རང་
དོན་སྒྲུབ་པའི་ལམ་ནི། སྦྱིན་སོགས་དང་མཐོང་ལམ་སོགས་ཏེ། རིམ་པ་ལྟར་ཡོན་ཏན་ཐོབ་པ་དང་། སྒྲིབ་པ་
སྤོང་བར་བྱེད་པའོ། ། གཞན་དོན་སྒྲུབ་པའི་ལམ་ནི། བྱམས་སོགས་ཚད་མེད་དང་། ཞེན་པའི་དམིགས་པ་མེད་
པའི་ཡེ་ཤེས་དེ། རིམ་པ་ལྟར་གཞན་དོན་ལ་སྤྲོ་བ་དང་། དེ་གྲུབ་པ་ལ་མཁས་པའོ། ། གསུམ་པ་ནི། འཁོར་
གསུམ་རྣམ་པར་མི་རྟོག་པ་དང་ཆེད་དུ་བྱ་བ་དོན་དུ་གཉེར་བ་དང་མངོན་ཤེས་དྲུག་ནི་མཐུའི་ཁྱད་པར་རོ། །
འབྲས་བུ་ནི། རྣམ་མཁྱེན་ཐོབ་ནས་ཆོས་འཁོར་བསྐོར་བའོ་ཞེས་ཊཱིཀ་ཆུང་ལས་གསུངས་པ་ལྟར་རོ་ཞེས་གསུངས་
པའི་ཕྱིར། ཁྱབ་སྟེ། རྣམ་བཤད་ལས་དེ་ལྟར་གསུངས་པའི་ཕྱིར། གཞན་ཡང་། བསོད་ནམས་ཀྱི་ཚོགས་ཀྱིས་
བསྡུས་པའི་ཕར་ཕྱིན་དྲུག་བཤད་པ་མི་འཐད་པར་ཐལ། ཕར་ཕྱིན་དྲུག་གི་དང་པོ་བསོད་ནམས་ཀྱི་ཚོགས་ཁོ་ན་
དང༌། ཐ་མ་ཡེ་ཤེས་ཀྱི་ཚོགས་ཁོ་ན་དང་། བར་བ་གསུམ་ལ་ཆ་གཉིས་ཡོད་པ་ཀུན་མཁྱེན་བླ་མའི་དགོངས་པ་ཡིན་
པའི་ཕྱིར་ཏེ། དབུ་མའི་མཐའ་དཔྱོད་ལས། ཁ་ཅིག་ན་རེ། ཕར་ཕྱིན་དང་པོ་གསུམ་བསོད་ནམས་ཀྱི་ཚོགས་དང་།
ཕར་ཕྱིན་ཕྱི་མ་གཉིས་ཡེ་ཤེས་ཀྱི་ཚོགས་དང་། བརྩོན་འགྲུས་གཉིས་ཀར་གཏོགས་པ་ཁོ་ན་ཟེར་ན། བདག་མེད་
པའི་ཆོས་ལ་ངེས་སེམས་ཀྱི་བཟོད་པའི་ཕར་ཕྱིན་ཆོས་ཅན། བསོད་ནམས་ཀྱི་ཚོགས་སུ་ཐལ། དང་པོ་གསུམ་པོ་
གང་རུང་ཡིན་པའི་ཕྱིར། རྟགས་ཁྱབ་ཁས། འདོད་མི་ནུས་ཏེ། ཡེ་ཤེས་ཀྱི་ཚོགས་ཡིན་པའི་ཕྱིར། ཆོས་ཅན་དེའི་
ཕྱིར་དང་། བར་བ་གསུམ་ལ་ཚོགས་གཉིས་ཀ་ཡོད་པའི་ཕྱིར་ཏེ། མདོ་སྡེ་རྒྱན་ལས། སྦྱིན་དང་ཚུལ་ཁྲིམས་བསོད་

 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ནམས་ཀྱི། ། ཚོགས་ཡིན་ཤེས་རབ་ཡེ་ཤེས་ཀྱི།གསུམ་པོ་གཞན་ནི་གཉིས་ཀ་སྟེ། ། ལྔ་ཆར་ཡང་ནི་ཡེ་ཤེས་
ཚོགས། ། ཞེས་གསུངས་ པའི་ཕྱིར། ཡང་ཁ་ ཅིག བསམ་གཏན་ཡེ་ཤེས་ཀྱི་ཚོགས་ཁོ་ན་ཟེར་ན། འོ་ན།
བདག་མེད་ཕྲ་རགས་ཀྱི་ལྟ་བས་མ་ཟིན་པའི་བསམ་གཏན་གྱི་ཕར་ཕྱིན་ཆོས་ཅན། དེར་ཐལ། དེའི་ཕྱིར། ཁྱབ་པ་
ཁས། རྟགས་གྲུབ་སྟེ། སྟོང་ཉིད་རྟོགས་པའི་གང་ཟག་གི་རྒྱུད་ཀྱི་དེ་དག་ལ་ངེས་ཟིན་པས་མ་ཁྱབ་པའི་ཕྱིར།
འདོད་མི་ནུས་ཏེ། དེ་འདྲ་བའི་ཕར་ཕྱིན་དང་པོ་ལྔ་བསོད་ནམས་ཀྱི་ཚོགས་ཡིན་པའི་ཕྱིར་ཏེ། རྒྱུད་བླ་མ་ལས།
བསོད་ནམས་ཕ་རོལ་ཕྱིན་པ་ལྔ། ཞེས་གསུངས་པའི་ཕྱིར། རང་ལུགས་ཡོད་དེ། མཁས་གྲུབ་ཆེན་པོ་ཉན་ཤཱཀ་
པས་མཛད་པའི་ཆོས་དབྱིངས་བསྟོད་པའི་ཊཱིཀྐ་ལྟ་ངན་མུན་སེལ་ལས། དེ་ལ་རྒྱུད་བླ་མས་ནི། སྟོང་ཉིད་རྟོགས་
པའི་ལྟ་བས་མ་ཟིན་པའི་ཕར་ཕྱིན་ལྔའི་དབང་དུ་བྱས་ལ། འཇུག་པས་ནི་དང་པོ་གསུམ་གཙོ་ཆེ་བ་དང་། བསམ་
གཏན་ཡེ་ཤེས་ཀྱི་ཚོགས་ཁྱད་པར་ཅན་གྱི་རྟེན་དུ་བྱས། མདོ་སྡེ་རྒྱན་གྱིས་ནི། དང་པོ་གཉིས་དང་ཕྱི་མ་གཉིས་
ཚོགས་གཉིས་ཀྱི་ངོ་བོའི་དབང་དུ་བྱས་ཤིང་། བར་བ་གསུམ་ལ་ཚོགས་གཉིས་ཀ་ཡོད་པའི་དབང་དུ་བྱས་སོ། །
ཞེས་གསུངས་པ་ལྟར་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ལུང་དེ་དག་གིས་སྦྱིན་པའི་ཕར་ཕྱིན་ལ་
ཡེ་ཤེས་དང་། ཤེས་རབ་ཀྱི་ཕར་ཕྱིན་ལ་བསོད་ནམས་ཀྱི་ཚོགས་ཡོད་པར་མ་གསུངས་པའི་ཕྱིར་ཟེར་ན། དཔྱད་
དགོས་ཤིང་། དྲངས་མ་ཐག་པའི་ལུང་འདིར་དང་པོ་གཉིས་དང་ཕྱི་མ་གཉིས་བར་བ་གསུམ་ཞེས་བྱུང་ལ། དེ་ལྟར་
ན་བདུན་དུ་འགྱུར་བ་དང་། ཕར་ཕྱིན་མཐའ་དཔྱོད་དུ་ཐེག་ཆེན་གྱི་ལམ་ལ་ཕར་ཕྱིན་དྲུག་ག་ཡིན་པས་ཁྱབ་པར་
གསུངས་པ་འདྲ་ཞིང་དེང་སང་ཁས་ལེན་ལ་ཡོད་པས་དབུ་མའི་མཐའ་དཔྱོད་དྲངས་མ་ཐག་པ་དང་མི་འགལ་ཚུལ་ཇི་
ལྟར་ཡིན་དཔྱད་པར་བྱའོ། ། ཁ་ཅིག་ན་རེ། རང་འབྲས་བྱང་ཆེན་དངོས་སུ་འབྱིན་པའི་ཆ་ནས་བཞག་པའི་སྒོམ་
བྱུངགཙོ་བོར་གྱུར་པའི་གནས་སྐབས་ཀྱི་བྱང་སེམས་ཀྱི་ཡེ་ཤེས་དེ། ཚོགས་སྒྲུབ་ཀྱི་མཚན་ཉིད་ཅེས་ཕར་ཕྱིན་
མཐའ་དཔྱོད་ལས་བཤད་པ་ལྟར་ཁས་ལེན་མི་རིགས་པའི་ཕྱིར་ཏེ། མཚན་ཉིད་ཟུར་དུ་སྒོམ་བྱུང་གཙོ་བོར་གྱུར་
པའི་ཞེས་སྨོས་མི་རིགས་པའི་ཕྱིར་ཏེ། རང་འབྲས་བྱང་ཆེན་དངོས་སུ་འབྱིན་པའི་ལམ་ལ་སྒོམ་བྱུང་གཙོ་བོར་གྱུར་
པ་མ་ཡིན་པ་མེད་པའི་ཕྱིར་ཏེ། སྦྱོར་ལམ་ཡན་ཆད་ཀྱི་ལམ་ལ་ཐོས་བསམ་གཙོ་ཆེ་བ་ལས་མེད། ཐོས་བསམ་གཙོ་
ཆེ་བའི་གནས་སྐབས་ཀྱི་ལམ་ལ། རང་འབྲས་བྱང་ཆེན་དངོས་སུ་འབྱིན་བྱེད་མ་ཡིན་དགོས་པའི་ཕྱིར། དེས་ན་
རང་འབྲས་བྱང་ཆེན་དངོས་སུ་འབྱིན་བའི་རིགས་གནས་ཀྱི་བྱ་བ་དེ། ཚོགས་སྒྲུབ་ཀྱི་མཚན་ཉིད་དུ་བཤད་པ་ལྟར་
འཐད་པའི་ཕྱིར། གཞན་དུ་ན་ཕྱི་མ་འདི་མི་འཐད་པར་འགྱུར་རོ་ཞེས་ཟེར་བ་ལ་བརྟག ཡང་ཁ་ཅིག རང་
འབྲས་བྱང་ཆེན་དངོས་སུ་འབྱིན་བྱེད་ཀྱི་ལམ་ལ་སྒོམ་བྱུང་གཙོ་ཆེ་བས་མ་ཁྱབ་སྟེ། ཐེག་ཆེན་སོ་སོ་སྐྱེ་བོའི་ལམ་དེ་
ཡིན་པའི་ཕྱིར་ཏེ། ཐེག་ཆེན་སྦྱོར་ལམ་ཆོས་མཆོག་དེ་རང་འབྲས་བྱང་ཆེན་དངོས་སུ་འབྱིན་བྱེད་ཡིན་པའི་ཕྱིར་ཏེ།

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད། ， 35 •
དེ་ལྟར་དུ་ཕར་ཕྱིན་མཐའ་དཔྱོད་ལས་གསུངས་པའི་ཕྱིར། དེས་ན་ཕར་ཕྱིན་མཐའ་དཔྱོད་ལྟར་འཐད་པའི་ཕྱིར་
ཟེར་ན་བརྟག ཡང་ཁ་ཅིག། ཚོགས་ཀྱི་ས་མཚམས་བྱང་སེམས་ཁོ་ནར་ཡོད་དེ། དེ་ལྟར་དོན་བདུན་ཅུའི་མཐའ་
དཔྱོད་ལས། ཚོགས་ཙམ་ནི་ལས་དང་པོའི་ས་ན་ཡོད་ཀྱང་། དངོས་བསྟན་ནི་ཆོས་མཆོག་ཆེན་པོ་ནས་རྒྱུན་མཐའི་
བར་ན་ཡོད་དེ། ཞེས་གསུངས་པའི་ཕྱིར་ཟེར། ལ་ལས། དེ་མི་རིགས་པར་ཐལ། ལམ་ཡིན་ན་ཚོགས་ཡིན་དགོས་
པའི་ཕྱིར་ཏེ། བསོད་ནམས་དང་ཡེ་ཤེས་གང་རུང་ལ་ཚོགས་ཀྱི་སྒྲ་འཇུག་པའི་གཞི་ཡིན་དགོས་ལ། ཆོས་དང་
གཟུགས་སྐུའི་ལག་རྗེས་འཇོག་བྱེད་ཀྱི་དེ་གཉིས་ནི་ཚོགས་ཀྱི་གཙོ་བོ་དང༌། དོན་དེ་མ་ཚང་བ་ནི་ཚོགས་ཕལ་བ་ཡིན་
པའི་ཕྱིར་ཏེ། འཇུག་པའི་ཊིཀ་ཆེན་ལས། བསོད་ནམས་དང་ཡེ་ཤེས་སྤྱི་ལ་ཚོགས་ཀྱི་སྒྲ་འཇུག་པའི་གཙོ་པོ་ནི་ནས།
བླ་ན་མེད་པའི་བྱང་ཆུབ་ཕྱིན་ཅི་མ་ལོག་པར་སྒྲུབ་པའི་ཐབས་ཀྱི་འབྲས་བུར་འཛིན་པ་ལ་གསུངས་པ་ལྟར་གྱི་དོན་
ཚང་བའི་བསོད་ནམས་དང་ཡེ་ཤེས་སོ། ། དེ་མ་ཚང་བ་ནི་ཚོགས་ཕལ་པའོ། ། ཞེས་གསུངས་པའི་ཕྱིར། ཁྱབ་སྟེ།
ཚོགས་ཀྱི་སྒྲ་འཇུག་གཞི་ཡིན་ན། ཚོགས་ཡིན་དགོས་པའི་ཕྱིར་རོ། ། ཞེས་ཟེར་བ་ལ་ཁོ་ན་རེ། འདི་མི་འཐད་དེ།
ཚོགས་མཚན་ཉིད་པ་ཐེག་དམན་ལ་མེད་པའི་ཕྱིར་ཏེ། འཇུག་འགྲེལ་ལས། བསོད་ནམས་དང་ཡེ་ཤེས་ཀྱི་ཚོགས་
དང་རྣམ་པ་ཐམས་ཅད་མཁྱེན་པ་སོགས་མེད་པས། ཞེས་དང་། དབུ་མའི་མཐའ་དཔྱོད་ལས་ཀྱང་ཉན་རང་ལ་
ཚོགས་མཚན་ཉིད་པ་མེད་པར་ལུང་རིགས་དུ་མས་སྒྲུབ་པའི་ཕྱིར་དང་། ཁྱོད་ལྟར་ན་ལམ་མ་ཞུགས་པའི་རྒྱུད་ལ་
ཚོགས་ཡོད་པར་ཐལ། ཆོས་གཟུགས་ཀྱི་ལག་རྗེས་འཇོག་བྱེད་ཀྱི་བསོད་ནམས་དང་ཡེ་ཤེས་ཡོད་པའི་ཕྱིར་ཏེ།
ལུང་དོན་བཤད་ཚུལ་འཐད་པའི་ཕྱིར་ཟེར་བ་སོགས་ལ་དཔྱོད་དགོས་སོ། ཁ་ཅིག་ན་རེ། དག་སའི་ཡེ་ཤེས་ཡིན་ན་
ངེས་འབྱུང་སྒྲུབ་པ་ཡིན་པས་ཁྱབ་སྟེ། རྣམ་མཁྱེན་དུ་གདོན་མི་ཟ་བར་ངེས་བར་འབྱིན་པའི་དག་སའི་སེམས་
དཔའི་རྣམ་འབྱོར་དེ། ངེས་འབྱུང་སྒྲུབ་པའི་མཚན་ཉིད་དུ་འདི་དང་ཕར་ཕྱིན་མཐའ་དཔྱོད་གཉིས་ཀར་གསུངས་
ལ། རྣམ་བཤད་སྙིང་པོའི་རྒྱན་ལས། ཁྱད་པར་གྱི་ལམ་ས་བརྒྱད་པ་ཡན་ཆད་ལ་བྱས་ན་ངེས་འབྱུང་སྒྲུབ་པ་ཡང་དེ་
ནས་ཡོད་པར་ཤེས་པར་བྱའོ། ། ཞེས་གསུངས་པའི་ཕྱིར་ཟེར། ཡང་ལ་ལས། དེ་མི་འཐད་པར་ཐལ། ངེས་
འབྱུང་སྒྲུབ་པ་ཡིན་ན། ས་བཅུ་བའི་ཡེ་ཤེས་ཀྱིས་ཁྱབ་པའི་ཕྱིར་ཏེ། རྟོགས་དཀའི་སྣང་པ་ལས། ངེས་འབྱུང་སྒྲུབ་
པའི་མཚན་ཉིད་རྣམ་མཁྱེན་ནམ་རྡོ་རྗེ་ལྟ་བུའི་ཏིང་ངེ་འཛིན་གང་རུང་དུ་དེ་མ་ཐག་ངེས་པར་འབྱིན་པས་ཁྱབ།
ཞེས་དང་། གསེར་ཕྲེང་ལས། ངེས་པར་འབྱུང་བའི་སྒྲུབ་པ་ནི། འབྱུང་ས་མཐར་ཐུག་ཏུ་གདོན་མི་ཟ་བར་འབྱིན་
བྱེད་ས་བཅུ་བའི་ཁྱད་པར་གྱི་ལམ་གྱིས་བསྡུས་པའོ། ། ཞེས་པ་ནས། སློབ་དཔོན་གྱིས་ལུང་དེའི་དོན་ཁྱད་པར་
ལམ་ལ་བཤད་པ་དང་། ཀཱ་མ་ལ་ཤཱི་ལས་ཀྱང་། འདི་ཡང་འཕགས་པ་ཐོགས་མེད་ཀྱིས་གསུངས་ཏེ། འདི་ལྟ་སྟེ།
གོ་ཆ་ནི་ཕ་རོལ་ཏུ་ཕྱིན་པ་དྲུག་གི་མཚན་ཉིད་དེ། ཚོགས་ཀྱི་ལམ་མོ། ། འཇུག་པའི་ལམ་གྱི་བྱ་བ་ནི་དྲོད་དང་རྩེ་མོ་

• 36 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
་， ས་་བ
དང་བཟོད་པ་སྟེ་སྦྱོར་བའི་ལམ་གྱི་རང་བཞིན་ནོ། ། ཚིགས་བཅུ་བདུན་ལས་བཅོ་ལྔ་ནི་འཇིག་རྟེན་པའི་ཆོས་ཀྱི་
མཆོག་གིས་བསྡུས་ཏེ། སྦྱོར་བའི་ལམ་གྱིས་བཟུང་བ་ཡིན་ལ། སའི་ཚོགས་དང་གཉེན་པོའི་ཚོགས་ནི་མཐོང་བའི་
ལམ་དང་སྒོམ་པའི་ལམ་མོ། ། ངེས་པར་འབྱུང་བ་བརྒྱད་ནི་རྡོ་རྗེ་ལྟ་བུའི་ཏིང་ངེ་འཛིན་ཏེ། ཞེས་བྱུང་བས་ས་བཅུ་
བའི་ཁྱད་པར་ལམ་ལ་ཡིན་ནོ། ། ཞེས་གསུངས་པའི་ཕྱིར། ཁྱབ་སྟེ། ངེས་འབྱུང་སྒྲུབ་པ་ཁྱད་པར་གྱི་ལམ་གྱིས་
བསྡུས་པར་གཞུང་ཀུན་མཐུན་ལ། ཁྱད་པར་གྱི་ལམ་དེ་རྡོ་རྗེ་ལྟ་བུའི་ཏིང་ངེ་འཛིན་དུ་ཀཱ་མ་ལ་ཤཱི་ལས་གསུངས་ལ།
སྤྱིར་ཁྱད་པར་ལམ་ཙམ་ས་བཅུ་ཀ་ན་ཡོད་ལ་སྐབས་འདིའི་ཁྱད་པར་གྱི་ལམ་ས་གཞན་ལ་སྦྱར་ནས་གསུངས་པའི་
བོད་ཀྱི་གཞུང་ཚད་ལྡན་ཡོད་ན་གསེར་ཕྲེང་དུ་ལུང་གཞན་མ་དྲངས་ཤིང་། ཚད་ལྡན་མིན་པ་རྣམས་བཀག་པས་
ཀྱང་ཤེས་ནུས་པའི་ཕྱིར་དང་། རྣམ་བཤད་ལས་ཀྱང་ཁྱད་པར་ལམ་ས་བརྒྱད་པ་ཡན་ཆད་ལ་བྱས་ན་ཞེས་གསུངས་
ཀྱི། བྱ་དགོས་ཞེས་མ་གསུངས་པའི་ཕྱིར་རོ། ། ཞེས་ཟེར་བ་སོགས་ལ་དཔྱད་གཞི་ཆེ། རྣམ་མཁྱེན་མཚོན་བྱེད་ཀྱི་
ཆོས་བཅུའི་སྒོ་ནས་རྣམ་མཁྱེན་མཚོན་ཚུལ་ལ་རྒྱུས་འབྲས་བུ་མཚོན་ཚུལ་དང་ཡུལ་གྱིས་ཡུལ་ཅན་མཚོན་ཚུལ་གཉིས་
ཡོད་དེ། གསེར་ཕྲེང་ལས། གཉིས་ཀའང་མི་འགལ་ལོ་ཞེས་སོ། ། འོན་ཀྱང་རྒྱུས་འབྲས་བུ་མཚོན་པའི་མཚོན་
སྦྱོར་རྣམ་དག་ཡོད་ན་དེ་ལྟར་སྒྲུབ་པའི་རྟགས་ཡང་དག་ཡོད་དགོས་ལ། དེ་ལྟར་ན་རྒྱུ་རྟགས་ཡང་དག་ཡོད་པར་
འགྱུར་བས་དཔྱད་དགོས་སོ། ཁ་ཅིག་ན་རེ། ལམ་ཤེས་ཀྱི་ཡན་ལག་ལམ་མ་ཞུགས་ནས་སངས་རྒྱས་ཀྱི་སའི་བར་དུ་
ཡོད་ཀྱང་འདིར་བསྟན་ལམ་ཤེས་ཀྱི་ཡན་ལག་ཐེག་ཆེན་ཚོགས་ལམ་ནས་རྒྱུན་མཐའི་བར་དུ་ཡོད་དེ། འདིར།
ལམ་ཤེས་རྫོགས་བྱེད་ཀྱི་ཆ་ཤས་སུ་གྱུར་བའི་ཡོན་ཏན་ཏེ། ལམ་ཤེས་ཀྱི་ཡན་ལག་གི་མཚན་ཉིད། ཅེས་དང་། ས་
མཚམས་ལམ་ཞུགས་ནས་སངས་རྒྱས་ཀྱི་སའི་བར་དུ་ཡོད། དངོས་བསྟན་གྱི་ཡན་ལག་ཚོགས་ལམ་ནས་རྒྱུན་མཐའི་
བར་དུ་ཡོད། ཅེས་གསུངས་པའི་ཕྱིར། དེས་ན་ཕར་ཕྱིན་མཐའ་དཔྱོད་དུ་བྱང་སེམས་ཁོ་ནར་ཡོད་པར་གསུངས་
པ་དངོས་བསྟན་གྱི་དབང་དུ་བྱས་པའི་ཕྱིར་ཟེར། ལ་ལས། འདིར་བསྟན་དངོས་བསྟན་ཀྱི་སེམས་བསྐྱེད་ཆོས་ཅན།
བྱང་སེམས་ཁོ་ནར་ཡོད་པར་ཐལ། འདིར་དངོས་སུ་བསྟན་པའི་ལམ་ཤེས་ཀྱི་ཡན་ལག་ལྔ་བོ་གང་རུང་ཡིན་པའི་
ཕྱིར་ཏེ། འདིར་བསྟན་དངོས་བསྟན་གྱི་རྟེན་བགེགས་ང་རྒྱལ་མངོན་གྱུར་པ་དང་བྲལ་བ། ལྷན་ཅིག་བྱེད་རྐྱེན་
སེམས་བསྐྱེད་པ། རྒྱུ་རིགས་ཀྱིས་ཁྱབ་པ། འཁོར་བ་མི་འདོར་བའི་རང་བཞིན། བྱེད་ལས་དང་ལྔ་པོ་གང་རུང་
ཡིན་པའི་ཕྱིར། ཁྱབ་སྟེ། འདིར་བསྟན་དངོས་བསྟན་གྱི་དེ་ལྔ་འདྲེན་རྒྱུ་ཡོད་པའི་ཕྱིར་དང་། འདིར་བསྟན་གྱི་དེ་
ལྔ་བྱང་སེམས་ཁོ་ནར་ཡོད་པར་རྩ་འགྲེལ་གང་གིས་ཀྱང་སྒྲུབ་མི་ཐུབ་པའི་ཕྱིར་ཟེར་ན་བརྟག གཞན་ཡང་རྩ་བར།
ཁྱབ་པ་དང་ཞེས་པས་སེམས་ཅན་ཐམས་ཅད་ལ་སངས་རྒྱས་ཀྱི་རིགས་ཀྱིས་ཁྱབ་པ་བསྟན་པ་མ་ཡིན་པར་ཐལ།
དངོས་བསྟན་གྱི་ལམ་ཤེས་ཀྱི་ཡན་ལག་བྱང་སེམས་ཁོ་ནར་ཡོད་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། ས་

• 37 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ས
མཚམས་བྱང་སེམས་ཚོགས་ལམ་ནས་རྒྱུན་མཐའི་བར་དུ་ཡོད། ཅེས་གསུངས་པ་ལྟར་ཁས་ལེན་རིགས་པའི་ཕྱིར།
རྟགས་ཁས། འདོད་མི་ནུས་ཏེ། སྐབས་གཉིས་པའི་མཐའ་དཔྱོད་ལས། དེ་སྐྱེ་རུང་ཙམ་བྱང་སེམས་ཁོ་ན་ལ་མ་
ཡིན་ཏེ། སེམས་ཅན་ཐམས་ཅད་ལ་སངས་རྒྱས་ཀྱི་རིགས་ཀྱིས་ཁྱབ་པའི་ཕྱིར། ཁྱབ་པ་དང་། ཞེས་དང་། ཞེས་
གསུངས་པའི་ཕྱིར། ཁྱབ་སྟེ། འདིར་ཡང་། རྒྱུ་རིགས་ཀྱིས་ཁྱབ་པ་དང་། རྩ་བའི་ཁྱབ་པ་དང་ཞེས་པའི་དོན་
འགྲེལ་ཡིན་ཞིང་། གསེར་ཕྲེང་ལས་ཀྱང། མཐར་ཀུན་ཀྱང་ལམ་ཤེས་སྒོམ་པས་ཁྱབ་པ་དང་། ཞེས་གསུངས་པའི་
ཕྱིར་ཟེར། ཡང་ལ་ལས། དེ་རྣམས་གཅིག་ཏུ་བཤད་པ་མི་འཐད་པར་ཐལ། རིགས་ཅན་གསུམ་པོ་ཀུན་ཀྱང་ལམ་
ཤེས་སྒོམ་པས་ཁྱབ་པ་ཁྱབ་པའི་དོན་དང་། ཁྱབ་པའི་དོན་རྒྱུ་རིགས་ཀྱི་ཁྱབ་པ་ལ་བཤད་པ་མི་རིགས་པར། གསེར་
ཕྲེང་ལས་གསུངས་པའི་ཕྱིར་ཏེ། དེ་ཉིད་ལས། མཐར་ཐུག་མ་ངེས་པ་ཀུན་ཀྱང་ལམ་ཤེས་སྒོམ་པས་ཁྱབ་པ་ཞེས་
གསུངས་པའི་ཕྱིར་དང༌། རྒྱུའི་རྐྱེན་རིགས་ཀྱིས་ཁྱབ་པ་ཞེས་གསུངས་པ་ནི་སློབ་དཔོན་འདི་ཡི་དགོངས་པར་མ་
སོན་ནོ། ཞེས་གསུངས་པའི་ཕྱིར་དང་། དེར་མ་ཟད་རྒྱུ་རིགས་ཀྱིས་ཁྱབ་པ་ཞེས་བཤད་པ་ལྟར་འཐད་ན་སེམས་
ཅན་ཐམས་ཅད་ལ་ལམ་ཤེས་ཀྱི་ཡན་ལག་ཡོད་པར་ཐལ་བའི་ཕྱིར་ཟེར། ཡང་ཁོ་ན་རེ། འདིར་བསྟན་དངོས་
བསྟན་གྱི་ལམ་ཤེས་ཀྱི་ཡན་ལག་སངས་རྒྱས་ཀྱི་ས་ན་ཡོད་པར་ཐལ། དེ་འདྲ་བའི་ལམ་ཤེས་ཡོད་པའི་ཕྱིར་ཁྱབ་སྟེ།
ཡན་ལག་རྣམ་གསུམ་ནི་ལམ་ཤེས་གྱི་རྒྱུ་དང་ངོ་བོ་དང་འབྲས་བུའི་གནས་སྐབས་ལ་འཇོག་པའི་ཕྱིར་ཏེ། རྣམ་
བཤད་ལས། རྒྱུ་རིགས་དང་། རང་བཞིན་དང་། བྱེད་ལས་རྣམས་ཀྱིས་ལམ་ཤེས་ཀྱི་རྒྱུ་དང་། ངོ་བོ་དང་།
འབྲས་བུ་རྣམས་བཤད་དོ། ཞེས་གསུངས་པའི་ཕྱིར་ཟེར། གལ་ཏེ་དངོས་བསྟན་གྱི་ལམ་ཤེས་སངས་རྒྱས་ཀྱི་ས་ན་
མེད་པས་སྐྱོན་མེད་སྙམ་ན། དེ་ལྟ་ནའང་དེའི་བྱེད་ལས་སམ་འབྲས་བུ་སངས་རྒྱས་ཀྱི་སར་ཡོད་པའི་ཕྱིར། མ་གྲུབ་
ན། ཐེག་ཆེན་རིགས་ངེས་ཤིན་ཏུ་དབང་རྣོན་གྱི་རྒྱུན་མཐའི་བར་ཆད་མེད་ལམ་ཆོས་ཅན། ཁྱོད་ཀྱི་བྱེད་ལས་
སངས་རྒྱས་ཀྱི་ས་ན་མེད་པར་ཐལ། ཁྱོད་འདིར་དངོས་སུ་བསྟན་པའི་ལམ་ཤེས་ཡིན་པའི་ཕྱིར། འཁོར་གསུམ།
དེས་ན་དངོས་བསྟན་གྱི་ཡན་ལག་བྱང་སེམས་ཁོ་ན་ལ་ཡོད་པར་རྗེ་ཡབ་སྲས་ཀྱི་ཡིག་ཆ་གང་དུའང་མ་གསུངས་པས་
ཡིག་ཆར་དེ་ལྟར་གསུངས་པ་ཁས་ལེན་གྱི་རྒྱུན་བཀོད་པ་ཙམ་ཡིན་གྱི་ཀུན་མཁྱེན་བླ་མའི་རང་ལུགས་མ་ཡིན་པའི་
ཕྱིར་ཟེར་བ་སོགས་ལ་དཔྱད་རྒྱུ་ཡོད། ཁ་ཅིག་ན་རེ། རྩ་བར་ཁྱབ་པ་དང་ཞེས་པས་སེམས་ཅན་ཐམས་ཅད་ལ་
སངས་རྒྱས་ཀྱི་རིགས་ཀྱིས་ཁྱབ་པར་བསྟན་པས་སེམས་ཅན་ཐམས་ཅད་སངས་རྒྱས་རུང་ཙམ་ཡིན་གྱི་སངས་རྒྱ་ངེས་
མ་ཡིན་ཏེ། འཁོར་བ་ལ་མཐའ་ཡོད་ཀྱི་ལུགས་དང་མཐའ་མེད་ཀྱི་ལུགས་གཉིས་ལས་ཕྱི་མ་རང་ལུགས་སུ་ཁས་ལེན་
དགོས་པའི་ཕྱིར་ཏེ། གསེར་ཕྲེང་ལས། འདིར་གང་གཟུང་ཞེ་ན། ཕྱིས་ཀྱི་མཁས་པ་ཆེན་པོ་དང་། འཁོར་བ་ལ་
མཐའ་ཡོད་མེད་གཉིས་ཀ་བཅོམ་ལྡན་འདས་ཀྱིས་གསུངས་ཤིང་དེ་ལ་བརྟེན་ནས་གྲུབ་མཐའ་འཛིན་པ་རྣམས་ཀྱིས་

· 38 .
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད། །
མཐའ་ཡོད་མེད་གཉིས་ཀ་བསྟན་བཅོས་སུ་བཤད་པ། ནས། དེས་ན་འགྲོ་བ་ཐམས་ཅད་འཚང་རྒྱ་བར་གསུངས་
པ་ནི་རྐྱེན་དང་ཕྲད་ན་དེར་འགྱུར་རུང་ཡོད་པ་ལ་དགོངས་ཏེ། ཞེས་གསུངས་པའི་ཕྱིར། ཁྱབ་སྟེ། འཁོར་བ་ལ་
མཐའ་ཡོད་པ་ལ་སྒྲུབ་བྱེད་མེད་ཅིང་མཐའ་མེད་པ་ལ་སྒྲུབ་བྱེད་ཡོད་པར་གསེར་ཕྲེང་གི་སྐབས་གཉིས་པར་རྒྱས་པར་
གསུངས་པས་དེར་བལྟས་ན་ཤིན་ཏུ་གསལ་བའི་ཕྱིར་དང་སེམས་ཅན་ཐམས་ཅད་སངས་རྒྱ་ངེས་ཡིན་ན། སེམས་
ཅན་གཅིག་ཀྱང་མ་ལུས་པར་སངས་རྒྱས་པའི་དུས་ཤིག་ཡོད་དགོས་ལ། དེ་ལྟར་ན་སེམས་ཅན་གཅིག་ཙམ་མ་ལུས་
པའི་དུས་ཀྱང་ཡོད་དགོས། དེ་ལྟར་ན་དུས་དེ་ཚུན་ཆད་དུ་སེམས་ཅན་ཡོད་ལ་དེ་ཕན་ཚུན་དུ་སེམས་ཅན་མེད་པའི་
དུས་ཀྱང་སྲིད་པར་འགྱུར་ལ། འདི་མི་རིགས་ཏེ། ལུགས་གཉིས་གང་གིས་ཀྱང་དུས་དེ་མི་སྲིད་བར་འདྲ་པའི་ཕྱིར་
རོ་ཞེས་ཟེར། ཡང་ཁ་ཅིག དེ་ནི་གཏན་ནས་མི་འཐད་དེ། སངས་རྒྱ་ངེས་མ་ཡིན་པའི་སེམས་ཅན་མི་སྲིད་པའི་
ཕྱིར་ཏེ། རྣམ་བཤད་སྙིང་བོའི་རྒྱན་ལས། སེམས་ཅན་ཐམས་ཅད་འཚང་རྒྱ་བ་ཡིན་གྱི་སངས་རྒྱུ་བར་ངེས་པ་མ་
ཡིན་ན་ཞེས་སྨྲ་བ་ནི་རིགས་པ་མི་ཤེས་པའི་རྣམ་འགྱུར་ཏུ་གསལ་ཏེ། ཞེས་གསུངས་པའི་ཕྱིར། ཁྱབ་སྟེ། རྣམ་
བཤད་སྙིང་པོ་རྒྱན་གྱི་སྐབས་གཉིས་པར་སེམས་ཅན་ལ་སངས་རྒྱ་ངེས་ཡིན་པས་མ་ཁྱབ་པར་འདོད་པ་རིགས་པ་དུ་
མས་བཀག་ནས་ཁྱབ་པར་ལུང་རིགས་དུ་མས་བསྒྲུབས་པའི་ཕྱིར་དང་། སངས་རྒྱ་ངེས་མ་ཡིན་པའི་སེམས་ཅན་
ཡོད་ན། ཁམས་གསུམ་གང་རུང་དང་། འགྲོ་བ་དྲུག་པོ་གང་རུང་གང་དུ་ཡོད། གལ་ཏེ་སོ་སོ་སྐྱེ་བོ་གཅིག་སངས་
རྒྱ་ངེས་མ་ཡིན་པར་འགྲུབ་ནུས་ན་ཐམས་ཅད་ཀྱང་དེ་ལྟར་འགྲུབ་ནུས་ལ། གོ་ལྡོག་ནའང་འདྲ་པའི་ཕྱིར་རོ། ཞེས་
ཟེར་བ་སོགས་དང་། རྟོག་དཀའི་སྣང་བ་ལས། སེམས་ ཅན་ཐམས་ཅད་འཚང་རྒྱ་ལ་སངས་རྒྱས་པའི་གནས་
སྐབས་ཡོད་མི་དགོས་ཏེ། སེམས་ཅན་ལ་ཚད་མེད་པའི་ཕྱིར་རོ། ། ཞེས་ཀྱང་གསུངས་སྐབས་འདིར་དཔྱད་པར་བྱ་
བ་ཆེས་མང་ངོ། ཁ་ཅིག་ན་རེ། ཉན་ཐོས་ལམ་འདི་ཤེས་པར་བྱ། ། ཞེས་པའི་དངོས་བསྟན་གྱི་ཉན་ཐོས་ཀྱི་ལམ་
ཡིན་ན། ཉན་ཐོས་ཀྱི་ལམ་ཡིན་པས་ཁྱབ་སྟེ། གསེར་ཕྲེང་ལས། གཉིས་པ་ལ་གསུམ་ལས། དང་པོ། སྲིད་པ་ཐ་
མའི་ཚེ་བྱང་ཆུབ་ཐོབ་པ་སློབ་དཔོན་ལ་ལྟོས་པས་སློབ་མ་འམ་ཐུབ་པའི་གསུངས་ལས་སྐྱེས་པའི་སློབ་མ་སྟེ་ཉན་ཐོས་
ཀྱི་ལམ་ནི། གང་ཟག་གི་བདག་མེད་ཙམ་རྟོགས་པའི་ཉི་ཚེ་བའི་མཁྱེན་པའོ། ། ཞེས་གསུངས་ཤིང་། དེ་བཞིན་དུ་
བསེ་རུ་ལྟ་བུའི་ལམ་གང་དང་ཞེས་པའི་དངོས་བསྟན་གྱི་རང་རྒྱལ་གྱི་ལམ་ཡིན་ན། རང་རྒྱལ་གྱི་ལམ་གྱིས་ཁྱབ་ཅིང་།
དེ་གཉིས་ཀྱི་རྒྱུ་ངེས་བྱེད་ཆ་མཐུན་ཡང་ཐེག་དམན་གྱི་ངེས་བྱེད་ཆ་མཐུན་ཡིན་པར་གསུངས་པའི་ཕྱིར་རོ། ། དེ་
ས་
བཞིན་དུ་གསེར་ཕྲེང་སྐབས་གཉིས་པར། གཉིས་པ་ལ་གསུམ། ཉན་ཐོས་དང་རང་རྒྱལ་དང་། ནས། ཉན་
ཐོས་ཀྱི་ལམ་གསུངས་སོ། ། ལམ་ཤེས་ཀྱི་སྐབས་སུ་ཉན་ཐོས་ཀྱི་ལམ་བཤད་པ་མི་རིགས་ཤེ་ན་སྐྱོན་མེད་དེ། ཞེས་
གསུངས་པའི་ཕྱིར་རོ་ཟེར། ཡང་ཁ་ཅིག དེ་འདྲ་བའི་ཉན་རང་གི་ལམ་ལ་ལམ་ཤེས་ཀྱིས་ཁྱབ་སྟེ། དེ་ལ་ཉན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 39 •
རང་གི་ལམ་ཤེས་པའི་ལམ་ཤེས་ཀྱིས་ཁྱད་པར་རྣམ་བཤད་དང་རྟོགས་དཀའི་སྣང་བ་ལས་གསུངས་པ་བཞིན་ཡིག་
ཆར་གསུངས་པའི་ཕྱིར་ཟེར་ན་ཞིབ་ཆ་དགོས། ཁ་ཅིག་ན་རེ། ཐེག་ཆེན་མཐོང་ལམ་གྱི་མཚན་ཉིད་སྐབས་གཉིས་
པའི་མཐའ་དཔྱོད་ལྟར་འཐད་དེ། དེ་ཉིད་ལས། དང་པོ་མཚན་ཉིད་ཡོད་དེ། རང་རྒྱུད་ཀྱི་སྟོང་ཉིད་མངོན་སུམ་
དུ་གསར་དུ་རྟོགས་པའི་ཐེག་ཆེན་ཡེ་ཤེས་ཀྱིས་ཟིན་པའི་ཐེག་ཆེན་གྱི་བདེན་པ་མངོན་རྟོགས་དེ་ཡིན་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག རི་བོང་རྭ་ཆོས་ཅན། མཚན་ཉིད་དེ་ཡོད་པར་ཐལ། མཚོན་བྱ་དེ་
ཡོད་པའི་ཕྱིར་དང༌། གཞན་ཡང་། ཐེག་ཆེན་མཐོང་ལམ་རྣམ་གྲོལ་ལམ་ཆོས་ཅན། མཚན་ཉིད་དེར་ཐལ།
མཚོན་བྱ་དེའི་ཕྱིར། འདོད་མི་ནུས་ཏེ། ཁྱོད་ཐོབ་མ་ཐག་པའི་གང་ཟག་གི་རྒྱུད་ལ་སྟོང་ཉིད་མངོན་སུམ་དུ་གསར་
དུ་རྟོགས་པའི་ལམ་མེད་པའི་ཕྱིར། ཁ་ཅིག་མ་ཁྱབ་སྟེ། རྣམ་གྲོལ་ལམ་དེ་བར་ཆད་མེད་ལམ་གྱིས་ཟིན་པར་ཁས་
ལེན་དགོས་པའི་ཕྱིར་ཏེ། ཟིན་བྱེད་དེས་ཟིན་བྱ་ཟིན་པ་ལ་ཟིན་བྱ་ཟིན་བྱེད་ལྷན་ཅིག་ཏུ་ཡོད་མི་དགོས་པའི་ཕྱིར་ཏེ།
ཕར་ཕྱིན་མཐའ་དཔྱོད་ལས། དེ་ལྟར་ཟིན་བྱ་ཟིན་བྱེད་གཉིས་གང་རུང་ཞིག་དངོས་སུ་མེད་ཀྱང་དངོས་སུ་ཟིན་པ་
ཡོད་དེ། བྱ་བ་གཉིས་དངོས་སུ་ཚོགས་པས་དངོས་སུ་ཟིན་པའི་ཕྱིར་ཏེ། ཞེས་གསུངས་པའི་ཕྱིར། དེས་ན་རང་
རྒྱུད་ལྡན་གྱི་གང་ཟག་དང་རྒྱུད་གཅིག་པའི་གང་ཟག་གི་རྒྱུད་ཀྱི་སྟོང་ཉིད་མངོན་སུམ་དུ་གསར་དུ་རྟོགས་པའི་ཡེ་
ཤེས་ཀྱིས་ཟིན་པ་ལ་དགོངས་པའི་ཕྱིར་ཟེར་བ་ལ། ཁོ་ན་རེ། དེ་ལྟར་ནའང་མི་འཐད་དེ། བདེན་འཛིན་མངོན་
གྱུར་རྒྱུད་ལྡན་གྱི་བྱང་སེམས་མཐོང་ལམ་པའི་རྒྱུད་གྱི་སེམས་བསྐྱེད་དེ་དེས་ཟིན་པ་མ་ཡིན་པ་ཕྱིར་ཏེ། ཕར་ཕྱིན་
མཐའ་དཔྱོད་ལས། བདེན་འཛིན་མངོན་གྱུར་དུ་རྒྱུད་ལ་ལྡན་པའི་བྱང་སེམས་མཐོང་ལམ་རྗེས་ཐོབ་པའི་རྒྱུད་ཀྱི་
སེམས་བསྐྱེད་ཆོས་ཅན། ཕྱིན་དྲུག་གི་བྱ་བས་དངོས་སུ་ཟིན་པར་ཐལ། འཇུག་སེམས་ཡིན་པའི་ཕྱིར། ནས།
འདོད་མི་ནུས་ཏེ་ཟིན་བྱ་ཟིན་བྱེད་གཉིས་གང་ཡང་མངོན་གྱུར་དུ་མེད་པའི་དུས་ཀྱི་སེམས་བསྐྱེད་ཡིན་པའི་ཕྱིར།
ཞེས་གསུངས་པའི་ཕྱིར་ཟེར་ན་བརྟག ཡང་ཁོ་ན་རེ། འདིར་སྲིད་ཞིའི་མཐའ་གཉིས་འགོག་པའི་བདེན་པ་མངོན་
རྟོགས་དེ། ཐེག་ཆེན་མཐོང་ལམ་གྱི་མཚན་ཉིད། ཞེས་གསུངས་པ་ལྟར་འཐད་དེ། རྣམ་བཤད་སྙིང་པོའི་རྒྱན་
ལས། ཐེག་པ་ཆེན་པོའི་མཐོང་བའི་ལམ་གྱི་མཚན་ཉིད་སྲིད་ཞི་གཉིས་ཀའི་མཐའ་འགོག་བྱེད་ཀྱི་བདེན་པ་མངོན་
རྟོགས་སོ། ཞེས་གསུངས་པའི་ཕྱིར་ཟེར། ཡང་ཁ་ཅིག བྱང་སེམས་མཐོང་ལམ་པའི་སྙིང་རྗེ་ཆེན་པོ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་ན། བྱང་སེམས་ཀྱི་སྙིང་རྗེ་དེ། དེར་ཐལ། འདོད་པའི་
ཕྱིར། འདོད་མི་ནུས་ཏེ། སྲིད་མཐའ་འགོག་བྱེད་མ་ཡིན་པའི་ཕྱིར་ཏེ། སྐབས་གསུམ་པའི་མཐའ་དཔྱོད་ལས།
བྱང་སེམས་ཀྱི་སྙིང་རྗེ་དེ་སྲིད་ཞི་གཉིས་ཀའི་མཐའ་འགོག་བྱེད་ཡིན་ཟེར་ན། འོ་ན་དེ་ཆོས་ཅན། སྲིད་མཐའ་
འགོག་བྱེད་ཡིན་པར་ཐལ། འདོད་པའི་ཕྱིར། འཁོར་གསུམ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག་

• 40 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ན་རེ། ཁམས་གོང་མའི་རྟེན་ལ་ཐེག་ཆེན་མཐོང་ལམ་གསར་དུ་སྐྱེ་བ་ཡོད་པར་ཐལ། སྐབས་གཉིས་པའི་མཐའ་
དཔྱོད་ལས། དང་པོ་ནི་སྒྲ་མི་སྙན་དང་ཟ་མ་མ་ནིང་མ་གཏོགས་པའི་མི་དང་འདོད་ལྷའི་རྟེན་ལ་སྐྱེ་ཡི། གོང་མའི་
རྟེན་ལ་སྐྱེ་མི་སྲིད་པར་མཛོད་ལས་བཤད་ཀྱང་སྐྱེ་སླ་བའི་རྟེན་མ་ཡིན་ཏེ། སྐྱོ་བ་ཆུང་པའི་ཕྱིར། མཛོད་ལས།
གོང་ན་མཐོང་ལམ་མེད། མི་སྐྱོ། ཞེས་དང་། བསྡུ་བ་ལས་ཀྱང་། ཁམས་གོང་མར་སྐྱེས་པས་ཀྱང་། དང་པོར་
བདེན་པ་རྣམས་མངོན་པར་མི་རྟོགས་ཏེ། འདི་ལྟར་དེ་དག་ནི་སྐྱོ་བར་འགྱུར་བ་དཀའ་བ་ཡིན་པས། ཞེས་དང་།
ཁ་ཅིག་ན་རེ། ཐེག་ཆེན་གྱི་མཐོང་ལམ་སྐྱེ་བའི་ལུས་རྟེན་ལ་ཁམས་གོང་མའི་ལྷ་མེད་ཟེར་ན། དེ་མི་འཐད་པར་
ཐལ། དེ་ལ་སྐྱེ་སླ་བ་མེད་ཀྱང་སྐྱེ་བ་ཡོད་པར་ཀུན་འདུས་སུ་མདོ་དྲངས་ནས་བཤད་པའི་ཕྱིར། དེར་ཐལ། ལྷའི་
བུ་བློ་གྲོས་རབ་གནོན་གྱིས་ཞུས་པའི་མདོ་ལས། འདོད་པ་དང་གཟུགས་ན་སྤྱོད་པའི་ལྷའི་བུ་བྱེ་བ་ཕྲག་བརྒྱས་ཆོས་
རྣམས་ལ་ཆོས་ཀྱི་མིག་རྡུལ་མེད་ཅིང་དྲི་མ་དང་བྲལ་བ་རྣམ་པར་དག་པ་ཐོབ་བོ། ། ཞེས་གསུངས་པའི་ཕྱིར་ཟེར།
ཡང་ཁ་ཅིག བཤད་ཚུལ་དེ་མི་འཐད་པར་ཐལ། ཁམས་གོང་མའི་རྟེན་ལ་ཐེག་ཆེན་མཐོང་ལམ་གསར་དུ་སྐྱེ་པ་
མེད་པའི་ཕྱིར་ཏེ། ཁམས་གོང་མའི་རྟེན་ལ་འཕགས་ལམ་སྐྱེ་བ་མེད་པའི་ཕྱིར་ཏེ། ལམ་རིམ་ཆེན་མོ་ལས། ཁམས་
གོང་མའི་རྟེན་ལ་དང་པོར་འཕགས་ལམ་ཐོབ་པ་མི་སྲིད་ཅིང་། ཞེས་དང་། གསེར་ཕྲེང་ལས། དང་པོ་ལ་གཉིས།
ལུས་རྟེན་དང་སེམས་རྟེན་ནོ། ། དང་པོ་ནི། སྒྲ་མི་སྙན་པ་མ་གཏོགས་པའི་མི་དང་འདོད་ལྷའི་རྟེན་ལ་སྐྱེ་སྟེ།
ངན་སོང་དང་སྒྲ་མི་སྙན་པ་རྣམས་ནི་རྣམ་སྨིན་གྱི་སྒྲིབ་པ་ཅན་ཡིན་ལ་ཁམས་གོང་མ་རྣམས་ལ་སྐྱོ་བ་མེད་ཅིང་མི་སྐྱོ་
བར་ཡང་དང་པོར་བདེན་པ་རྟོགས་པར་བྱེད་མི་ནུས་པའི་ཕྱིར་ཏེ། ཞེས་དང་། རྣམ་བཤད་སྙིང་པོའི་རྒྱན་ལས།
དང་པོ་ལ་ལུས་ཀྱི་རྟེན་ནི། སྒྲ་མི་སྙན་པ་དང་། ཟ་མ་དང་མ་ནིང་མ་གཏོགས་པའི་མི་དང་། འདོད་ལྷའི་རྟེན་ལ་
སྐྱེའོ། ། གོང་མའི་རྟེན་ལ་མ་ཡིན་ཏེ། ཁམས་གསུམ་ལ་སྐྱོ་བ་ཤས་ཆུང་པའི་ཕྱིར་རོ། ། ཞེས་དང་། རྟོགས་དཀའི་
སྣང་བ་ལས། དང་པོ་ལ། མཐོང་ལམ་གསར་དུ་སྐྱེ་བའི་ལུས་རྟེན་ནི། གླིང་གསུམ་གྱི་སྐྱེ་བ་དང་བུད་མེད་འདོད་
ལྷ་དང་བཅས་པ་ཁོ་ནའི་རྟེན་ལ་སྐྱེ་ཡི། ཁམས་གོང་གི་རྟེན་ལ་མི་སྐྱེ་སྟེ། དེ་དག་གི་སོ་སྐྱེ་རྣམས་སྐྱོ་བ་ཤས་ཆུང་བའི་
ཕྱིར། ཞེས་གསུངས་པའི་ཕྱིར། ཁྱབ་སྟེ། ཁམས་གོང་མའི་རྟེན་ལ་མཐོང་ལམ་སྐྱེ་བ་ཡོད་པར་རྗེ་ཡབ་སྲས་ཀྱི་ཡིག་
ཆ་གང་ནས་ཀྱང་མ་གསུངས་པའི་ཕྱིར་ཟེར་ན་བརྟག ཡང་ཁ་ཅིག་ན་རེ། མཐོང་ལམ་ཐོབ་ཁ་མའི་ཡི་དྭགས་ཡོད་
པར་ཐལ། མཐོང་ལམ་ཐོབ་ཚེ་ཡི་དྭགས་ཀྱི་ལུས་རྟེན་འགྱུར་བར་བཤད་པའི་ཕྱིར་ཏེ། སྐབས་གཉིས་པའི་མཐའ་
དཔྱོད་ལས། ཟ་མ་ཏོག་བཀོད་པའི་མདོ་ལས། འཕགས་པ་འཇིག་རྟེན་དབང་ཕྱུག་གིས་ཡུལ་ཝ་རཎ་སིར་ཡི་
དྭགས་མང་པོ་བདེན་པ་མཐོང་བ་ལ་བཀོད་པར་གསུངས་པའི་ཕྱིར་ཞེ་ན། འོ་ན་བདེན་པ་མཐོང་བ་དེའི་ཚེ་དེ་དག་
ཡི་དྭགས་ཀྱི་ལུས་རྟེན་ཅན་ཡིན་པར་ཐལ། བཤད་ཚུལ་འཐད་པའི་ཕྱིར། འདོད་མི་ནུས་ཏེ། དེའི་ཚེ་ཡི་དྭགས་ཀྱི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ， 41 •
ལུས་གྱུར་པའི་ཕྱིར་རོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། ཟ་མ་ཏོག་བཀོད་པའི་
མདོ་ལས་ཡི་དྭགས་མང་པོ་བདེན་པ་མཐོང་བ་ལ་བཀོད་པར་གསུངས་པ་སེམས་བསྐྱེད་ལ་འགོད་པ་ལ་དགོངས་པ་
ཡིན་པའི་ཕྱིར་ཏེ། བསམ་གཟུགས་ཆེན་པོ་ལས། ཟ་མ་ཏོག་བཀོད་པ་ལས། འཕགས་པ་སྤྱན་རས་གཟིགས་ཀྱིས་
ཡི་དྭགས་བདེན་པ་མཐོང་བ་ལ་བཀོད་པའི་དོན་སེམས་བསྐྱེད་ལ་བཀོད་པར་གྲགས་པ་ལྟར་ཡང་རུང་པའི་ཕྱིར།
ཞེས་གསུངས་པའི་ཕྱིར་ཟེར་ན། ཞིབ་ཆ་དགོས། ཁ་ཅིག ཡིག་ཆར་རོང་ཊིཀ་གི་རྗེས་སུ་འབྲང་ནས། གཟུགས་
ཀྱི་ལྷའི་རྟེན་ལ་མཐོང་ལམ་སྐྱེ་བ་ཡོད་པར་བློ་གྲོས་རབ་གནོན་ཀྱིས་ཞུས་པ་དྲངས་ནས་སྒྲུབ་པ་ནི་མི་རིགས་ཏེ། རོང་
ཊཱིཀ་ཏུ་ཟ་མ་ཏོག་བཀོད་པ་དང༌། བློ་གྲོས་རབ་གནོན་ཀྱི་མདོ་དྲངས་ནས་ངན་སོང་དང་ཁམས་གོང་མར་མཐོང་
ལམ་སྐྱེ་བར་བཤད་པ་ཡང་རྗེའི་གསུངས་ལ་ཟུར་ཟ་བ་ཡིན་ལ། འདི་འཐད་ན་རོང་ཊིཀ་དུ་བཀག་པ་རྗེ་ལ་འཇུག་
པར་ཐལ་བ་ལྡོག་དུ་མེད་པའི་ཕྱིར། དེར་མ་ཟད་འཕགས་པ་ཐོགས་མེད་དང་རྗེ་ཡབ་སྲས་རྣམས་ཀྱིས་མདོ་དེ་མ་
གཟིགས་པར་ཐལ་བར་འགྱུར་ཏེ། རྗེ་སོགས་དེ་རྣམས་ཀྱིས་ཁམས་གོང་མའི་རྟེན་ལ་མཐོང་ལམ་སྐྱེ་བ་མེད་པར་
གསུངས་ལ། དེ་ལྟར་ན་མདོ་དེར་ཡོད་པར་གསུངས་པ་སྒྲ་ཇི་བཞིན་པ་མ་ཡིན་པའི་ཕྱིར་རོ། ། ཡང་ཡིག་ཆར་ཀུན་
འདུས་སུ་མདོ་དྲངས་ནས་གསུངས་ཞེས་པའང་མི་རིགས་ཏེ། དེར་ཆོས་ཀྱི་མིག་རྡུལ་མེད་པ་མཐོང་ལམ་ལ་སྦྱར་
ནས་གསུངས་ཡོད་མོད། མདོ་དྲངས་མེད་པ་མངོན་སུམ་གྱིས་སྒྲུབ་པའི་ཕྱིར་རོ། ། དེས་ན་མདོ་དེའི་དགོངས་པ་
ལེན་དགོས་ཀྱི་ཚིག་ཟིན་ལྟར་མི་རུང་བའི་ཕྱིར། ཞེས་སོགས་གསུངས་པ་རྣམས་ལ་དཔྱད་གཞི་ཆེ། ཡང་ཁ་ཅིག་ན་
རེ། ཐེག་ཆེན་མཐོང་ལམ་གསར་དུ་ཐོབ་པའི་སེམས་རྟེན་ལ་བསམ་གཏན་གྱི་ཉེར་བསྡོགས་ཡོད་པར་ཐལ། དེ་ལ་
བསམ་གཏན་ས་དྲུག་ཡོད་པའི་ཕྱིར་ཏེ། གསེར་ཕྲེང་ལས། གཉིས་པ་ནི་བསམ་གཏན་ས་དྲུག་གང་རུང་ལ་བརྟེན་
ཏེ། བསྡུ་བར། བདེན་པ་མངོན་པར་རྟོགས་པ་ནི། བསམ་གཏན་རྣམས་ཁོ་ན་དང་། བསམ་གཏན་དང་པོའི་
ཉེར་བསྡོགས་མི་ལྕོགས་མེད་པ་ལ་བརྟེན་ནས་ཀྱང་མངོན་པར་རྟོགས་པར་འགྱུར་གྱི་གཟུགས་མེད་པའི་སྙོམས་པར་
འཇུག་པ་རྣམས་ལས་ནི་མ་ཡིན་ཏེ། དེ་ལྟར་གཟུགས་མེད་པའི་སྙོམས་པར་འཇུག་པའི་ལམ་ནི་ཞི་གནས་ཤས་ཆེ་བ་
ཡིན་ལ། ལྷག་མཐོང་ཤས་ཆུང་བ་ཡིན་པས། ལྷག་མཐོང་ཆུང་བའི་ལམ་གྱིས་ནི་བདེན་པ་མངོན་པར་རྟོགས་པར་
མིནུས་པའི་ཕྱིར་རོ། ། ཞེས་སོ། ། སྐབས་གཉིས་པའི་མཐའ་དཔྱོད་ལས་ཀྱང་གསེར་ཕྲེང་དྲངས་ནས་བསམ་
གཏན་ས་དྲུག་ལ་བརྟེན་པར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ཐེག་ཆེན་མཐོང་
ལམ་གྱི་སེམས་རྟེན་དེ་ལ་བསམ་གཏན་ས་དགུ་ཡོད་པའི་ཕྱིར་ཏེ། རྟོགས་དཀའི་སྣང་བ་ལས། ཉན་རང་གི་མཐོང་
ལམ་བསམ་གཏན་ས་དྲུག་ཁོ་ན་ལ་བརྟེན་ཅིང་། ནས། འོན་ཀྱང་བྱང་སེམས་ནི་ཐབས་མཁས་པས་ཐེག་ཆེན་
མཐོང་ལམ་ས་དགུ་བོ་གང་ཡང་རུང་བའི་ངོ་བོར་སྐྱེད་ནུས་པ་ཡིན་ཏེ། ཞེས་སོགས་གསུངས་པའི་ཕྱིར་ཟེར། ཡང་

• 42 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཁ་ཅིག བཤད་ཚུལ་དེ་གཉིས་ཀ་མི་འཐད་པར་ཐལ། ཐེག་ཆེན་མཐོང་ལམ་གསར་དུ་ཐོབ་པའི་སེམས་རྟེན་ལ་
བསམ་གཏན་གྱི་དངོས་གཞིས་ཁྱབ་པའི་ཕྱིར་ཏེ། རྣམ་བཤད་སྙིང་པོའི་རྒྱན་ལས། སེམས་ཀྱི་རྟེན་ནི། བསམ་
གཏན་གྱི་དངོས་གཞི་ལ་བརྟེན་ལ། འགྲེལ་ཆེན་དུ་སྒོམ་ལམ་འདོད་སེམས་དང་སྲིད་རྩེ་ལ་བརྟེན་པར་བཤད་ཀྱང་།
དེས་མཐོང་ལམ་མཚོན་མི་ནུས་སམ་སྙམ་མོ། ། མདོ་སྡེ་ས་བཅུ་པར། ས་གསུམ་པའི་སྐབས་སུ་བསམ་གཏན་དང་
པོའི་མངོན་ཤེས་ཐོབ་པར་བཤད་པ་ནི། ཐུན་མོང་མ་ཡིན་པའི་ཁྱད་པར་མཉམ་བཞག་གི་སྟོབས་ཀྱིས་ཐོབ་པར་
བསྟན་པ་ཡིན་གྱི། ཞི་རགས་ཀྱི་རྣམ་པ་ཅན་གྱི་བསམ་གཏན་བཞི་པའི་དངོས་གཞི་བྱང་ཆུབ་སེམས་དཔའ་རྣམས་
ཀྱིས་སྦྱོར་ལམ་གྱི་སྐབས་སུ་ངེས་པར་ཐོབ་ལ། དེ་ཐོབ་པ་ན་ལམ་གང་དཀའ་བ་ལ་བརྟེན་ནས་འདས་ལམ་སྐྱེད་པ་
དགོས་པ་མེད་པའི་ཕྱིར་རོ། ཞེས་དང་། བསམ་གཟུགས་ཆེན་མོ་ལས། དེའི་ངོ་བོར་སོང་བ་དང་དེ་ཡིན་པར་
གྱུར་བའི་ཚུལ་གྱིས་སེམས་རྟེན་བྱས་པ་ཡང་ཡོད་དེ། ཐེག་ཆེན་མཐོང་ལམ་བར་ཆད་མེད་ལམ་དེར་རང་གི་སེམས་
རྟེན་དུ་གྱུར་པའི་བསམ་གཏན་གྱི་དངོས་གཞིའི་སྙོམས་འཇུག་གི་ངོ་བོར་གྱུར་པ་དང་ཡིན་པར་གྱུར་པ་དང་སེམས་
རྟེན་བྱས་པ་གསུམ་ག་ཡིན་པའི་ཕྱིར། ཞེས་གསུངས་པའི་ཕྱིར་ཟེར་བ་ལ། ཁོ་ན་རེ། ཐེག་ཆེན་མཐོང་ལམ་གསར་
དུ་སྐྱེ་བའི་སེམས་རྟེན་ལ་ཞི་རགས་ཀྱི་རྣམ་པ་ཅན་གྱི་དངོས་གཞི་ཡོད་པར་ཐལ། རྣམ་བཤད་སྙིང་པོ་རྒྱན་གྱིས་
བཤད་ཚུལ་འཐད་པའི་ཕྱིར། འདོད་ན། ཐེག་ཆེན་མཐོང་ལམ་བར་ཆད་མེད་ལམ་ལ་ཞི་རགས་རྣམ་ཅན་ཡོད་
པར་ཐལ་ལོ། གལ་ཏེ་ཞི་རགས་རྣམ་པ་ཅན་གྱི་དངོས་གཞི་དེས་མཐོང་ལམ་མ་ཐོབ་པར་དུ་སྟོང་ཉིད་རྟོགས་པ་ཡོད་
ཟེར་ན། སྟོང་ཉིད་མངོན་སུམ་དུ་རྟོགས་པ་ཡོད་དམ་དོན་སྤྱིའི་ཚུལ་གྱིས་རྟོགས་པ་ཡོད། དང་པོ་ལྟར་ན། རིགས་
ངེས་ཐེག་ཆེན་སོ་སྐྱེའི་རྒྱུད་ལ་སྟོང་ཉིད་མངོན་སུམ་དུ་རྟོགས་པ་ཡོད་པར་ཐལ་ལོ། ། གཉིས་པ་ལྟར་ན། སྟོང་ཉིད་
དོན་སྤྱིའི་ཚུལ་གྱིས་གསར་དུ་རྟོགས་པའི་བློ་ལ་རྗེས་དཔག་གིས་མ་ཁྱབ་པར་ཐལ་ལོ། དངོས་གཞི་ལ་སྒོམ་བྱུང་གིས་
ཁྱབ་པའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། འདིར་ཐེག་ཆེན་སྒོམ་ལམ་བསྒོམས་པའི་སྟོབས་
ཀྱིས་ཐོབ་པའི་ཕན་ཡོན་དེ། ཐེག་ཆེན་སྒོམ་ལམ་གྱི་བྱེད་པའི་མཚན་ཉིད། ཅེས་དང་། ས་མཚམས་ས་དང་པོ་
ནས་ས་བཅུ་བའི་བར་ན་ཡོད། ཅེས་བཤད་པ་ལྟར་འཐད་དེ། དེ་ལྟར་རྣམ་བཤད་སྙིང་བོ་རྒྱན་ལས་བཤད་པའི་
ཕྱིར་ཟེར་། ཡང་ཁ་ཅིག ཐེག་ཆེན་གྱི་སྒོམ་ལམ་ཆོས་ཅན། ཐེག་ཆེན་སྒོམ་ལམ་གྱི་བྱེད་ པ་ ཡིན་པར་ཐལ།
མཚན་ཉིད་དེའི་ཕྱིར། སྒོམ་ལམ་མ་སྒོམས་པར་སྒོམ་ལམ་སྐྱེ་བ་མེད་པའི་ཕྱིར་སྟེ། བསྒོམས་སྟོབས་ཀྱིས་ཐོབ་པའི་
ཡོན་ཏན་ཡིན་ན། མ་བསྒོམས་པར་མི་སྐྱེ་བས་ཁྱབ་པའི་ཕྱིར་རོ། རྩ་བར་འདོད་ན། དེ་ཆོས་ཅན། ཐེག་ཆེན་
སྒོམ་ལམ་གྱི་འབྲས་བུ་ཡིན་པར་ཐལ། འདོད་པའི་ཕྱིར། དེས་ན། སྐབས་གཉིས་པའི་མཐའ་དཔྱོད་ལས། ཐེག་
ཆེན་སྒོམ་ལམ་བསྒོམས་སྟོབས་ཀྱིས་ཐོབ་པའི་ཡོན་ཏན་དེ། དེའི་མཚན་ཉིད་ཟེར་ན། མཚན་ཉིད་དེ་ཆོས་ཅན།

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 43 •
ཁྱོད་ལམ་མ་ཞུགས་ན་མེད་པར་ཐལ། ཁྱོད་ཐེག་ཆེན་སྒོམ་ལམ་གྱི་བྱེད་པ་ཡིན་པའི་ཕྱིར། ཞེས་དང་། ཐེག་ཆེན་
སྒོམ་ལམ་ཐོབ་མྱོང་བའི་གང་ཟག་གི་རྒྱུད་ཀྱི་ཐེག་ཆེན་སྒོམ་ལམ་བསྒོམས་སྟོབས་ཀྱིས་ཐོབ་པའི་ཡོན་ཏན་དེ། ཐེག་
ཆེན་སྒོམ་ལམ་ གྱི་བྱེད་པའི་མཚན་ཉིད། ཅེས་མཚན་ཉིད་བཤད་པ་ལྟར་ཤིན་ཏུ་འཐད་པའི་ཕྱིར་དང་། ས་
མཚམས་ཀྱང་། དེ་ཉིད་ལས། ས་དང་པོའི་སྒོམ་ལམ་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་དུ་ཡོད།
ཞེས་གསུངས་པ་ལྟར་ཤིན་ཏུ་འཐད་པའི་ཕྱིར་ཟེར་ན་བརྟག ཡང་ཁ་ཅིག བཤད་ཚུལ་དེ་མི་འཐད་པའི་ཕྱིར་ཏེ།
སྒོམ་ལམ་གྱི་བྱེད་པ་ས་གཉིས་པའི་སྐད་ཅིག་གཉིས་པ་ནས་སངས་རྒྱས་སའི་བར་དུ་འཇོག་དགོས་པའི་ཕྱིར་ཏེ།
གསེར་ཕྲེང་ལས། སྒོམ་ལམ་གྱི་བྱེད་པ་ནི་སྒོམ་ལམ་གྱི་འབྲས་བུར་གྱུར་པའི་ཕན་ཡོན་ཏེ། དབྱེ་ན་དྲུག། ས་
མཚམས་ས་གཉིས་པའི་སྐད་ཅིག་གཉིས་པ་ནས་སངས་རྒྱས་ཀྱི་སའི་བར་རོ། ། ཞེས་གསུངས་པའི་ཕྱིར་ཟེར། ཡང་
ཁ་ཅིག གསེར་ཕྲེང་ལས་ས་མཚམས་དེ་ལྟར་གསུངས་པ་གཙོ་ཆེ་བའི་དབང་དུ་བྱས་ལ་སྤྱིར་ས་དང་པོ་ནས་ཡོད་
པའི་ཕྱིར་ཏེ། སྐབས་གཉིས་པའི་མཐའ་དཔྱོད་ལས། ས་གཉིས་པ་ནས་གསུངས་པ་གཙོ་བོའི་དབང་དུ་བྱས་པ་
ཡིན་པས་ས་དང་པོ་ནས་སངས་རྒྱས་ཀྱི་སའི་བར་དུ་ཡོད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་དེ་སྒོམ་ལམ་གྱི་བྱེད་པ་ས་གཉིས་པ་ནས་ཡོད་པར། གསེར་ཕྲེང་ལས་གསུངས་པ་གཙོ་བོའི་དབང་དུ་བྱས་པ་
མ་ཡིན་པར་ཐལ། ས་དང་པོའི་སྒོམ་ལམ་མི་བཞེད་པའི་དབང་གིས་ཡིན་པའི་ཕྱིར་ཏེ་གསེར་ཕྲེང་དུ་ས་དང་པོའི་
སྒོམ་ལམ་མི་བཞེད་པའི་ཕྱིར། གསེར་ཕྲེང་ལས། རྒྱན་སྣང་དུ་བདེན་པ་རྣམས་ཀྱི་མངོན་པར་རྟོགས་པ་ནི་གཅིག་
པའི་ཕྱིར། ས་དང་པོའི་སྐད་ཅིག་མ་དང་པོ་ནི་མཐོང་བའི་ལམ་ཡིན་ནོ། དེ་ལས་གཞན་སྐད་ཅིག་མ་གཉིས་པ་ལ་
སོགས་པ་ནས་རྡོ་རྗེ་ལྟ་བུའི་བར་ནི་མཆོག་གི་དོན་ལ་སོགས་པར་ཆོས་ཀྱི་དབྱིངས་སོ་སོར་རྟོགས་པའི་ཕྱིར་སྒོམ་པའི་
ལམ་ཡིན་པར་བཤད་དོ། ཞེས་པ་ནི་ས་བཅུའི་དབང་དུ་བྱས་ནས་ས་དང་པོ་ནས་གཟུང་བ་ཡིན་གྱི་སྡུག་བསྔལ་ལ་
ཆོས་ཤེས་ནས་མིན་ཏེ། ཀུན་ཏུ་འགྲོ་དོན་དུ་རྟོགས་པ་ལ་སོགས་པ་རྗེས་ཀྱི་ཚེ་ངེས་པ་འདྲེན་ཚུལ་ལ་བཤད་ཅིང་།
ཆོས་ཤེས་ཀྱི་ཚེ་མཆོག་གི་དོན་ལ་ངེས་པ་འདྲེན་པར་མི་བཞེད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་
ཅིག གསེར་ཕྲེང་དུ་ས་དང་པོའི་སྒོམ་ལམ་མི་བཤད་ཅིང་ས་དང་པོའི་སྒོམ་ལམ་ཁས་ལེན་དགོས་པའི་ཕྱིར་ཏེ། ས་
དང་པོའི་སྐད་ཅིག་དང་པོ་ནི་མཐོང་ལམ་ཡིན་ལ་སྐད་ཅིག་གཉིས་པ་ནས་སྒོམ་ལམ་དུ་འདོད་དགོས་པའི་ཕྱིར་ཏེ།
སྔར་དྲངས་པའི་རྒྱན་སྣང་གི་ལུང་དོན་བཤད་པའི་ཐད་ཀྱི་རྣམ་བཤད་ལས། གཉིས་པ་ནི་མཐོང་ལམ་གྱི་སྐབས་སུ།
ཁམས་གསུམ་གྱི་སས་བསྡུས་པའི་ཉོན་སྒྲིབ་ཀུན་བཏགས་བརྒྱ་དང་བཅུ་གཉིས་ཀྱི་ས་བོན་དང༌། ཤེས་སྒྲིབ་ཀུན་
བཏགས་བརྒྱ་དང་བརྒྱད་ཀྱི་ས་བོན་འཇོམས་ལ། སྒོམ་ལམ་གྱིས་བསྡུས་པའི་ས་དང་པོ་ནས། བཅུ་བའི་བར་གྱིས་
སྒོམ་སྤང་ཉོན་མོངས་བཅུ་དྲུག་གི་ས་བོན་དང་། སྒོམ་སྤང་ཤེས་སྒྲིབ་བརྒྱ་དང་བརྒྱད་ཀྱི་ས་བོན་རིམ་ཅན་སྤོང་བར་

• 44 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཤེས་པར་བྱའོ། ། འགྲེལ་ཆེན་དུ་བདེན་པ་རྣམས་ཀྱི་མངོན་པར་ཞེས་སོགས་གསུངས་པའི་ཕྱིར་ཟེར། ཁོ་ན་རེ།
རྣམ་བཤད་ཀྱི་བཤད་ཚུལ་ལྟར་ཁས་ལེན་མི་རིགས་ཏེ། གཞན་དུ་ན་ས་དང་པོའི་མཐོང་ལམ་གྱི་སྐབས་སུ་ཆོས་ཉིད་
ཀུན་འགྲོའི་དོན་དུ་རྟོགས། ས་དང་པོའི་སྒོམ་ལམ་གྱི་སྐབས་ཆོས་ཉིད་མཆོག་གི་དོན་དུ་རྟོགས་པར་འགྱུར་ལ། དེ་
གཏན་ནས་མི་རུང་བའི་ཕྱིར་རོ། ཀུན་ཏུ་འགྲོ་དོན་མཆོག་གི་དོན། ། ཞེས་སོགས་ཀྱིས་ས་བཅུའི་གནས་སྐབས་སུ་
སྟོང་ཉིད་རྟོགས་ཚུལ་རེ་སྟེ་བཅུ་ཡོད་པར་གསུངས་པ་ལ་སུས་ཀྱང་སྙོན་མི་རུང་བའི་ཕྱིར་རོ། ། དེས་ན་གསེར་ཕྲེང་
དང་རྟོགས་དཀའི་སྣང་བ་གཉིས་ཀར་ས་དང་པོའི་སྒོམ་ལམ་མི་བཞེད་པ་ནི་འགྲེལ་ཆེན་གྱི་དགོངས་པ་མཐར་ཐུག་
ཡིན་ལ། རྣམ་བཤད་ཀྱི་བཤད་ཚུལ་དེ་འགྲེལ་ཆེན་གྱི་དོན་དུ་མི་འགྲོ་བའི་ཚུལ་ནི་ཆོས་ཉིད་མཆོག་གི་དོན་དུ་རྟོགས་
པ་ས་གཉིས་པའི་སྐབས་ཡིན་ལ་ས་དེ་ས་དང་པོར་མི་རུང་བར་དེས་སྒྲུབ་ནུས་པའི་ཕྱིར་རོ། ། ཞེས་ཟེར་བ་སོགས་
ལ་དཔྱད་གཞི་ཆེ། ཁ་ཅིག་ན་རེ། རང་དོན་མོས་པ་ས་བདུན་པའི་བར་དང་། གཉིས་དོན་མོས་པ་ས་བརྒྱད་པ་
དང་དགུ་བ་གཉིས་དང་། གཞན་དོན་མོས་པ་ས་བཅུ་བར་ཡོད་དེ། གསེར་ཕྲེང་དུ་ཚིག་གསལ་ལས། ཁ་ཅིག་ནི་
འདིར་རང་གི་དོན་ནི་ས་རིང་དུ་སོང་པའི་བར་དུའོ། ། ས་མི་གཡོ་བ་ནས་བརྩམས་ཏེ་ནི་གཞན་གྱི་དོན་དེ་ས་དེ་ལ་
རང་གི་དོན་དུ་ཞི་བ་ལ་གནས་ལ་ལས་གཞན་གྱི་དོན་ཁོ་ནར་སླར་རྫོགས་པའི་སངས་རྒྱས་རྣམས་ཀྱིས་བསླང་བའི་
ཕྱིར་རོ། ། ས་བཅུ་བ་ལ་ནི་རང་དང་གཞན་གཉིས་ཀའི་དོན་ཏེ་ས་དེ་ལ་གནས་པ་ནི་རྒྱུ་མཚན་དེས་ན་སངས་རྒྱས་
ཞེས་བསྟན་པའི་ཕྱིར་རོ། ། ཞེས་ཟེར་རོ་ཞེས་པཎྜིཏ་ཞིག་གིས་འདོད་པ་བསྟན་པ་ལྟར་འཐད་དོ། ། འོན་ཀྱང་
འདི་ལས་ས་བརྒྱད་པ་ལ་གཞན་དོན་དང་། བཅུ་བ་ལ་གཉིས་དོན་བཞག་པ་ནི་འགྱུར་རམ་ཡི་གེ་མ་དག་པར་གསལ་
ཏེ། རྒྱུ་མཚན་དེ་རྣམས་ཀྱིས་ཤེས་སོ། ། དེས་ན་དེ་གོ་བཟློག་ནས་བརྒྱད་དགུ་གཉིས་ལ་གཉིས་དོན་བཅུ་བ་ལ་
གཞན་དོན་བཞག་གོ ། ཞེས་གསུངས་པའི་ཕྱིར་ཟེར། ཡང་ཁ་ཅིག རང་དོན་མོས་པ་ས་གཉིས་པ་ནས་བཞག་
པ་མི་འཐད་པར་ཐལ། མ་དག་ས་བདུན་གྱི་བར་ཡོད་པའི་ཕྱིར་ཏེ། རྟོགས་དཀའི་སྣང་བ་ལས། ཡུམ་གྱིས་རང་
དོན་སྒྲུབ་ནུས་པའི་ཆ་ལ་མོས་པ་ཅུང་ཟད་ལྷག་པའི་སྒོམ་ལམ་ནི། རང་དོན་མོས་པ་ཞེས་བྱ་ལ་མ་དང།་ས་བདུན་གྱི་
སྒོམ་ལམ་རྗེས་ཐོབ་ན་ཡོད་དེ། ས་དེ་དག་ཏུ་གང་ཟག་གི་བདག་འཛིན་ལྷག་མ་མེད་པར་མ་སྤངས་པའོ། ། ཞེས་
གསུངས་པའི་ཕྱིར་ཟེར། ཁོ་ན་རེ། འདི་མི་རིགས་ཏེ། ལུང་འདི་དག་མ་དག་དཔྱད་དགོས་ཀྱི་རྟོགས་དཀའི་སྣང་
བར་ས་དང་པོའི་སྒོམ་ལམ་མི་བཞེད་པའི་ཕྱིར་ཟེར། ཡང་ཁ་ ཅིག བཤད་ཚུལ་དེ་རྣམས་མི་འཐད་པར་ཐལ།
མོས་པ་གསུམ་པོ་ས་དགུ་བའི་རྗེས་ཐོབ་ན་ཡོད་པའི་ཕྱིར་ཏེ། རྣམ་བཤད་ལས། གཙོ་ཆེ་བའི་དབང་དུ་བྱས་པ་ཡིན་
གྱི། སྒོམ་ལམ་དགུ་གའི་རྗེས་ཐོབ་ན་ཡོད་པར་བཞག་པ་ལ་འགལ་བ་མེད་དོ། ཞེས་གསུངས་པའི་ཕྱིར་ཟེར། འདི་
ལ་ཁ་ཅིག འདི་གཏན་ནས་མི་འཐད་པར་ཐལ། རྣམ་བཤད་ལྟར་ན་སྒོམ་ལམ་བཅུ་བའི་རྗེས་ཐོབ་ན་ཡོད་པའི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 45 •
ཕྱིར་ཏེ། སྒོམ་ལམ་ས་བཅུ་གར་ཡོད་པའི་ཕྱིར་ཏེ། རྣམ་བཤད་དྲངས་ཟིན་པ་དེའི་ཕྱིར། རྗེ་བཙུན་ལྟར་ན་ས་
དང་པོའི་སྒོམ་ལམ་ཡོད་ཀྱང་ས་དང་པོའི་སྒོམ་ལམ་རྗེས་ཐོབ་མེད་པས་སྐྱོན་མེད་མོད་སྒོ་མང་ལྟར་ན་དཔྱད་གཞི་ཆེ།
ཁ་ཅིག་ན་རེ། སྐབས་གཉིས་པའི་མཐའ་དཔྱོད་ལས། ཡུམ་ཡོན་ཏན་ཅན་ལ་དེ་ལྟར་དུ་ངེས་པར་འཛིན་པའི་ཟག་
བཅས་སྒོམ་ལམ་དེ། མོས་པ་བླ་ན་མེད་པའི་སྒོམ་ལམ་གྱི་མཚན་ཉིད། ཅེས་དང་། གཞན་དོན་དུ་དགེ་བ་རྫོགས་
བྱང་དུ་བསྔོ་བར་བྱེད་པའི་ཟག་བཅས་སྒོམ་ལམ་དེ། བསྔོ་བ་བླ་ན་མེད་པའི་སྒོམ་ལམ་གྱི་མཚན་ཉིད། ཅེས་བཤད་
པ་ལྟར་མི་རིགས་ཏེ། དེ་འདྲ་བའི་ཐེག་དམན་གྱི་སྒོམ་ལམ་གྱིས་མ་ངེས་པའི་ཕྱིར་དང་། རྗེས་སུ་ཡི་རང་སྒོམ་ལམ་
གྱི་མཚན་ཉིད་བཤད་པ་ལྟར་ཡང་མི་རིགས་ཏེ། དོན་དམ་རྣམ་ཅན་གྱིས་དེས་མ་ངེས་པའི་ཕྱིར། འདིར་བསྔོ་བ་
སྒོམ་ལམ་གྱི་མཚན་ཉིད་བཤད་པའང་མི་རིགས་ཏེ། དམིགས་མེད་རྣམ་ཅན་གྱི་དེས་མ་ངེས་པའི་ཕྱིར། ཞེས་ཟེར་
བརྣམས་ལའང་ཞིབ་ཆ་དགོས། ཁ་ཅིག་ན་རེ། འདིར་ཟག་མེད་ཐེག་ཆེན་གྱི་རྗེས་ལ་མངོན་རྟོགས་གང་ཞིག།
རྟོགས་པ་མཐར་ཐུག་གི་ལག་རྗེས་འཇོག་བྱེད་དེ། ཐེག་ཆེན་གྱི་སྒྲུབ་པ་སྒོམ་ལམ་གྱི་མཚན་ཉིད། ཅེས་དང་།
ཟག་མེད་ཐེག་ཆེན་གྱི་རྗེས་ལ་མངོན་རྟོགས་གང་ཞིག། སྤངས་པ་མཐར་ཐུག་གི་ལག་རྗེས་འཇོག་བྱེད་དེ། ཐེག་
ཆེན་གྱི་རྣམ་དག་སྒོམ་ལམ་གྱི་མཚན་ཉིད། ཅེས་བཤད་པར་མི་རིགས་ཏེ། རྟོགས་པ་མཐར་ཐུག་གི་འབྲས་བུར་
གྱུར་བའི་སྒྲུབ་པ་སྒོམ་ལམ་དང་། སྤངས་པ་མཐར་ཐུག་གི་རྗེས་སུ་བྱུང་བའི་རྣམ་དག་སྒོམ་ལམ་གྱིས་མ་ངེས་པའི་
ཕྱིར་ཏེ། སྐབས་གཉིས་པའི་མཐའ་དཔྱོད་ལས། ཡང་ཁ་ཅིག་ན་རེ། ཐེག་ཆེན་གྱི་ཟག་མེད་སྒོམ་ལམ་གང་ཞིག
རྟོགས་པ་མཐར་ཐུག་གི་ལག་རྗེས་འཇོག་བྱེད་དེ་སྒྲུབ་པ་སྒོམ་ལམ་གྱི་མཚན་ཉིད། དེ་གང་ཞིག སྤངས་པ་མཐར་
ཐུག་གི་ལག་རྗེས་འཇོག་བྱེད་དེ་རྣམ་དག་སྒོམ་ལམ་གྱི་མཚན་ཉིད་ཟེར་ན། དང་པོ་ལ་རྟོགས་པ་མཐར་ཐུག་གི་
འབྲས་བུར་གྱུར་བའི་ས་གཉིས་པའི་རྣམ་གྲོལ་ལམ་ཆོས་ཅན། མཚན་ཉིད་དང་པོ་དེར་ཐལ། མཚོན་བྱ་དང་པོ་
དེའི་ཕྱིར། ནས། འོན་ཀྱང་དམ་བཅའ་དེ་ལ། སྤངས་པ་མཐར་ཐུག་གི་རྗེས་སུ་གྲུབ་པའི་རྣམ་དག་སྒོམ་ལམ་ཆོས་
ཅན། སྤངས་པ་མཐར་ཐུག་གི་ལག་རྗེས་འཇོག་བྱེད་ཡིན་པར་ཐལ། མཚན་ཉིད་དེ་འཐད་པའི་ཕྱིར། ཞེས་
སོགས་གསུངས་པའི་ཕྱིར་ཟེར་ན་ཞིབ་ཆ་དགོས། ཁ་ཅིག་ན་རེ། སྒྲུབ་པ་སྒོམ་ལམ་དང་རྣམ་དག་སྒོམ་ལམ་གཉིས་
ལག་རྗེས་འཇོག་བྱེད་ཀྱིས་བཞག་པ་མི་འཐད་པར་ཐལ། དེ་གཉིས་རིམ་བཞིན་བར་ཆད་མེད་ལམ་དང་། རྣམ་
གྲོལ་ལམ་ལ་བྱེད་པའི་ཕྱིར་ཏེ། རྟོགས་དཀའི་སྣང་བ་ལས། འདི་གཉིས་ཀྱི་ཁྱད་པར། ཁ་ཅིག་རྟོགས་པ་དང་།
སྤངས་པའོ། ། ཞེས་སྨྲ་བ་མི་འཐད་དེ། སྤངས་པ་ནི་འགོག་བདེན་ཡིན་པས། སྒོམ་ལམ་དུ་མི་འཐད་པའི་ཕྱིར་
རོ། ། དེས་ན་བར་ཆད་མེད་ལམ་དང་། རྣམ་གྲོལ་ལམ་ཡིན་པར་ཤེས་པར་བྱའོ། ། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་དེ། བཤད་ཚུལ་དེ་གསེར་ཕྲེང་དུ་བཀག་པའི་ཕྱིར་ཟེར་ན། ཞིབ་ཆ་དགོས། ཁ་ཅིག

• 46 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
འདིར་ལམ་ཤེས་མཚོན་ཚུལ་ནི། ཡུལ་ལམ་གསུམ་གྱིས་ལམ་ཤེས་མཚོན་པ་ཡིན་ལ། ཆོས་བཅུ་གཅིག་གི་གཞན་
རྣམས་ནི་མཚོན་བྱེད་དངོས་མིན་ཏེ། གསེར་ཕྲེང་ལས། གཉིས་པ་ནི། ལམ་གསུམ་ཤེས་པའི་ལམ་ཤེས་ཉིད་ནི།
ཡུལ་ལམ་གསུམ་གྱིས་མཚོན་པ་དེ་འདྲར་བཤད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་མ་
ཡིན་ཏེ། ཡུལ་དང་ངོ་བོའི་སྒོ་ནས་མཚོན་ཚུལ་གཉིས་ཡོད་པའི་ཕྱིར་ཏེ། རྣམ་བཤད་ལས། ལམ་ཤེས་ཡུལ་གྱི་སྒོ་
ནས་དང་ངོ་བོའི་སྒོ་ནས་མཚོན་པ་ཅི་རིགས་སུ་བསྟན་ནོ། ། ཞེས་གསུངས་པའི་ཟེར་ན་ཞིབ་ཆ་དགོས། ཁ་ཅིག་ན་
རེ། ཤེས་པས་སྲིད་ལ་མི་གནས་ཤིང་། ཞེས་པའི་དངོས་བསྟན་གྱི་སྲིད་མཐའ་འགོག་བྱེད་ལ་དུས་གསུམ་མཉམ་པ་
ཉིད་དུ་རྟོགས་པའི་ཤེས་རབ་འཇོག་དགོས་ཏེ། གསེར་ཕྲེང་ལས། ཆོས་དགུ་ལས། དང་པོ་དུས་གསུམ་མཉམ་
ཉིད་དུ་རྟོགས་པའི་ཤེས་པས་སྲིད་པ་ལ་མི་གནས་པ་ནི། རང་བཞིན་མེད་རྟོགས་ཀྱི་ཤེས་རབ་ཀྱིས་སྲིད་པའི་རྒུད་པ་
རྟོགས་པའི་མཁྱེན་པའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། སྐབས་འདིའི་སྲིད་
མཐའ་འགོག་བྱེད་ལ། བདེན་བཞིའི་ཁྱད་ཆོས་བཅུ་དྲུག་གང་རུང་རྟོགས་པའི་ལམ་ཡིན་དགོས་པའི་ཕྱིར་ཏེ། རྣམ་
བཤད་སྙིང་བོའི་རྒྱན་ལས། དང་པོ་ལ་སྲིད་མཐའ་ལ་མི་གནས་པའི་ལམ་ནི། ཐབས་སྙིང་རྗེ་ཆེན་པོས་འཛིན་ཅིང་
མི་རྟག་སོགས་མངོན་སུམ་དུ་ཤེས་པས་སྲིད་མཐའ་འགོག་པར་བྱེད་པ་ནི་སྲིད་ལ་མི་གནས་པའི་ལམ་ཤེས་སོ། །
ཞེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་དེ། བྱང་སེམས་ཀྱི་གཞི་ཤེས་དེ། ཟིན་བྱེད་ཀྱི་
སྒོ་ནས་གཉིས་ཀའི་མཐའ་འགོག་བྱེད་ཡིན་དགོས་པའི་ཕྱིར་ཏེ། རྟོགས་དཀའི་སྣང་བ་ལས། བྱང་སེམས་ཀྱི་གཞི་
ཤེས་ཆོས་ཅན། སྲིད་པ་དང་ཞི་བ་ལ་མི་གནས་པ་ཡིན་ཏེ། གོ་རིམ་བཞིན་དུ་ཤེས་རབ་ཀྱིས་ཚུ་རོལ་གྱི་མཐའ་
འཁོར་བ་ཕུང་བོའི་རྒྱུན་རྟག་པ་དང་། སྙིང་རྗེས་ཕ་རོལ་གྱི་མཐའ་མྱ་ངན་ལས་འདས་པ་སྟེ། ཕུང་བོའི་རྒྱུན་ཆད་
པའི་མཚན་ཉིད་དང༌། དེ་དག་གི་བར་ན་ཡང་མི་གནས་པས་སོ། ། ཞེས་གསུངས་པའི་ཕྱིར་ཟེར་བ་སོགས་ལ་
བརྟག ཁ་ཅིག་ན་རེ། འགྲེལ་བ་ལས། སྙིང་བརྩེ་བ་དང་ཤེས་རབ་དང་བྲལ་བའི་ཕྱིར་དངོས་པོ་དང་དངོས་བོ་
མེད་པར་དམིགས་པ་ཉིད་ཀྱིས་འཁོར་བ་དང་མྱ་ངན་ལས་འདས་པ་ལ་གནས་པ་ཡིན་པར་ཤེས་པར་བྱའོ། ། ཞེས་
པའི་དོན་ནི། ཐེག་དམན་རྣམས་སྲིད་མཐའ་འགོག་བྱེད་ཀྱི་ཤེས་རབ་དང་བྲལ་བས་འཁོར་མཐར་ལྷུང་ལ་ཐབས་
ཁྱད་པར་ཅན་སྙིང་རྗེ་ཆེན་པོ་དང་བྲལ་བས་ཞི་མཐར་ལྷུང་བར་བསྟན་པས་རྒྱུ་མཚན་སྔ་མ་གཉིས་འགྲེལ་བའི་གོ་
རིམ་ལས་ལྡོག་སྟེ་ཤེས་རབ་དང་སྙིང་བརྩེ་བ་དང་བྲལ་བའི་ཕྱིར་ཞེས་སྦྱར་དགོས་ཏེ། གསེར་ཕྲེང་ལས། རྟོགས་
དཀར་ཉན་ཐོས་ཀྱི་ལུགས་ལ། མྱང་འདས་ནི་དོན་དམ་པར་ཡོད་པའི་དངོས་པོ་ཡིན་ཏེ། རྟག་པ་ཡིན་པའི་ཕྱིར་
རོ། ། འཁོར་བ་ནི་དངོས་པོ་མེད་པ་སྟེ། སྤང་བྱ་ཡིན་པས་སོ། ། ཞེས་དངོས་པོར་དམིགས་པ་མྱང་འདས་ལ་སྦྱར་
བ་ནི། འདི་དང་རྒྱན་སྣང་དུ་སྙིང་བརྩེ་བ་དང་ཤེས་རབ་དང་བྲལ་བའི་ཕྱིར་རོ་ཞེས་སྙིང་རྗེ་དང་བྲལ་བ་སྔོན་ལ་བྱུང་

• 47 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། 
མ་ལས་
བས་དེ་དང་མྱང་འདས་སྦྱར་དགོས་པ་དངོས་པོར་དམིགས་པ་ཡང་སྔོན་ལ་བྱུང་བས་སོ་སྙམ་དུ་བསམས་སོ། ། དེ་
ནི་མ་ཡིན་ཏེ། སྔར་འཁོར་འདས་གཉིས་ལ་རྟག་ཆད་དུ་བཤད་པ་དང་། འདིར་ཡང་འོག་ཏུ་འཁོར་བ་དང་ཞེས་
སྔོན་ལ་བྱུང་བས་སྙིང་བརྩེ་བ་དང་བྲལ་བ་སྔོན་ལ་བྱུང་ཡང་སྡེབ་སྦྱོར་གྱི་ངོར་ཡིན་པས་ཤེར་སྒྲོན་ལྟར་ཤེས་རབ་དང་
བྲལ་བ་དང་པོར་གདོན་ནོ། ། ཞེས་གསུངས་པའི་ཕྱིར། ཁྱབ་སྟེ། རང་བཞིན་མེད་རྟོགས་ཀྱི་ཤེས་རབ་དང་བྲལ་
བས་འཁོར་མཐར་ལྷུང་བ་དང་། ཐབས་ཁྱད་པར་ཅན་དང་བྲལ་བས་ཞི་མཐར་ལྷུང་བར་གསེར་ཕྲེང་ལས་ཤིན་ཏུ་
གསལ་བར་གསུངས་པའི་ཕྱིར་ཏེ། དེ་ཉིད་ལས། ཡང་དག་པའི་ཡུམ་དང་རིང་བར་གྱུར་པའི་ཉན་ཐོས་དང་
སོགས་པས་རང་རྒྱལ་གྱི་རྒྱུད་ལ་ཡོད་པ་རང་གི་རྟོགས་པ་གང་ཟག་དང་། གཟུང་བའི་བདག་མེད་རྟོགས་ཙམ་གྱི་ཉི་
ཚེ་བའི་ཡུམ་ནི། འཁོར་འདས་ལ་ཞེན་ནས་གནས་པ་ཡིན་པར་ཤེས་པར་བྱའོ། ། རྒྱུ་མཚན་ནི། འཁོར་བ་རྒྱུན་
གྱིས་འཇུག་པས་དེ་དངོས་པོ་ཡིན་པ་དང་མྱང་འདས་ཕུང་བོ་འགགས་པ་ཡིན་པས་དེ་ལ་དངོས་པོ་མེད་པར་དམིགས་
པ་སྟེ་ཞེན་པ་ཉིད་ཀྱིས་སོ། ། དེའི་རྒྱུ་མཚན་ཡང་། གཞན་དོན་བྱེད་པའི་སྙིང་བརྩེ་བ་དང་རང་བཞིན་མེད་རྟོགས་
ཀྱི་ཤེས་རབ་དང་བྲལ་བའི་ཕྱིར་རོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག། འགྲེལ་བའི་གཞུང་དོན་དེ་
ལྟར་མ་ཡིན་ཏེ། རྒྱུ་མཚན་སྔ་མ་གཉིས་ཀྱི་གོ་རིམ་ཡང་ལྡོག་མི་དགོས། སྐབས་འདིའི་བྲལ་རྒྱུའི་ཤེས་རབ་ཀྱང་སྲིད་
པར་སྐྱེ་བ་བླངས་པ་ལ་བརྟེན་ནས་མྱང་འདས་སྒྲུབ་པའི་ཤེས་རབ་ཙམ་ལ་བྱེད་དེ། རྣམ་བཤད་སྙིང་བོའི་རྒྱན་ལས།
ཉན་རང་རྣམས་ཀྱིས་ཉི་ཚེ་བའི་ཚུལ་དུ་རང་གིས་རྟོགས་པ་ཙམ་གྱི་གཞི་ཤེས་པའི་ཤེས་རབ་ཀྱི་ཕ་རོལ་ཏུ་ཕྱིན་པའི་
གཟུགས་བརྙན་ལ་གནས་པའི་ཉན་ཐོས་ཆོས་ཅན། འཁོར་བའི་མཐའ་ལ་གནས་པ་ཡིན་ཏེ། ནས། སྲིད་པར་སྐྱེ་
བ་བླངས་པ་ལ་བརྟེན་ནས་མྱང་འདས་སྒྲུབ་པའི་ཐབས་ཤེས་པའི་ཤེས་རབ་དང་བྲལ་བའི་ཕྱིར། སྟོང་བ་ཉིད་
རྟོགས་པའི་ཤེས་རབ་དང་བྲལ་བ་དང་། རྒྱུ་མཚན་སྔ་མ་གཉིས་གོ་ལྡོག་ནས་སྦྱོར་བ་ནི་གཞུང་འདིའི་དོན་མིན་པར་
རྗེ་ཉིད་ཀྱི་གསུང་ལས་འབྱུང་བའོ། ། ཞེས་གསུངས་པའི་ཕྱིར་ཟེར། ཁ་ཅིག་གིས་གཞུང་འདིའི་དོན་རྗེའི་ཞལ་
ནས་གསུངས་པའི་གསུང་རབ་ལས་བྱུང་བ་མིན་ཞེས་ཟེར་བ་དང་། ཁ་ཅིག་གིས། གཞུང་འདིའི་དོན་ཡིན་པར་
ཞེས་པ་ཡིན་པས། མིན་པར་ཞེས་བྱུང་བ་ཡིག་སྐྱོན་ཡིན་ཟེར་བས་གང་འཐད་བརྟག། འོན་ཀྱང་གསེར་ཕྲེང་རྣམ་
བཤད་བཤད་ཚུལ་མཐུན་པར་ཀུན་མཁྱེན་བླ་མས་གསུངས་ཏེ། སྐབས་གསུམ་པའི་མཐའ་དཔྱོད་ལས། རྟག་པ་
འཁོར་བར་སྦྱར། ཆད་པ་མྱང་འདས་ལ་སྦྱར་དགོས་པའི་ཕྱིར། དེར་ཐལ། འགྲེལ་བ་ལས། གོ་རིམ་བཞིན་དུ་
རྟག་པ་དང་ཆད་པའི་མཚན་ཉིད། ཅེས་གསུངས་པའི་ཕྱིར། ཁྱབ་སྟེ། ཚུ་རོལ་ཕ་རོལ་མཐའ་ལ་མིན། ། ཞེས་
པའི་གོ་རིམ་བཟློག་མི་རིགས་པའི་ཕྱིར་ཏེ། གསེར་ཕྲེང་ལས། སྔར་འཁོར་འདས་གཉིས་ལ་རྟག་ཆད་དུ་བཤད་པ་
དང་། ཞེས་དང་རྣམ་བཤད་ལས། རྒྱུ་མཚན་སྔ་མ་གཉིས་གོ་བཟློག་ནས་སྦྱོར་བ་ནི། གཞུང་འདིའི་དོན་མ་ཡིན་

• 48 ， དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མ - -- -- - -
པར་རྗེ་ཉིད་ཀྱི་གསུང་ལས་འབྱུང་བའོ། ། ཞེས་གསུངས་པའི་ཕྱིར། ཡང་ཁོ་ན་རེ། རྣམ་བཤད་ཀྱི་ལུང་གི་དོན་
ནི་ཤེས་རབ་དང་བྲལ་བས་སྲིད་མཐར་གནས་པ་དང་། སྙིང་རྗེ་དང་བྲལ་བས་ཞི་མཐར་གནས་པར་བཤད་པ་
གཞུང་གི་དོན་མིན་ཞེས་པ་ཡིན་ཟེར་ན། འགྲེལ་བ་ལས། རང་གི་རྟོགས་པ་ཙམ་གྱིས་ཤེས་རབ་ཀྱི་ཕ་རོལ་ཏུ་ཕྱིན་
པ་སྙིང་བརྩེ་བ་དང་ཤེས་རབ་དང་བྲལ་བའི་ཕྱིར། དངོས་པོ་དང་དངོས་པོ་མེད་པར་དམིགས་པ་ཉིད་ཀྱིས་འཁོར་
བ་དང་མྱ་ངན་ལས་འདས་པ་ལ་གནས་པ་ཡིན། ཞེས་པས་དངོས་པོ་དང་དངོས་མེད་དང་། འཁོར་བ་དང་མྱང་
འདས་གཉིས་བཤད་པའི་གོ་རིམ་བཟློག་པ་གཞུང་དོན་མ་ཡིན་པར་བཤད་པ་མ་ཡིན་པར་ཐལ། ཁྱོད་ཀྱི་བཤད་
ཚུལ་དེའི་ཕྱིར། འདོད་མི་ནུས་ཏེ། དངོས་པོ་དངོས་མེད་དང་། འཁོར་བ་དང་མྱང་འདས་བཞི་བོ་གོ་རིམ་ལྟར་
བྱས་ནས་སྙིང་རྗེ་དང་ཤེས་རབ་དང་བྲལ། ཞེས་པའི་སྙིང་རྗེ་སྔོན་ལ་བྱུང་ཡང་གོ་རིམ་བཟློག་ནས་ཤེས་རབ་སྔོན་ལ་
བྱེད་དགོས་པའི་དོན་ཡིན་པའི་ཕྱིར་ཏེ། གསེར་ཕྲེང་ལས། སྙིང་བརྩེ་བ་དང་བྲལ་བ་སྔོན་ལ་བྱུང་ཡང་སྡེབ་སྦྱོར་གྱི་
ངོར་ཡིན་པས། ཤེར་སྒྲོན་ལྟར་ཤེས་རབ་དང་བྲལ་བ་དང་པོར་གདོན་ནོ། ། ཞེས་གསུངས་པའི་ཕྱིར་ཏེ། དེའི་
ཤེས་རབ་དང་བྲལ་བ་ཡང་སྟོང་ཉིད་རྟོགས་པའི་ཤེས་རབ་དང་ཞེས་བཤད་མི་རིགས་པའི་དོན་ཡིན་པའི་ཕྱིར།
ཞེས་གསུངས་སོ། ། འདི་ལྟར་ན། རྒྱུ་མཚན་སྔ་མ་གཉིས་ཞེས་པ་སྔར་བྱང་སེམས་རྣམས་སྲིད་ཞིའི་མཐའ་ལ་མི་
གནས་པའི་སྒྲུབ་བྱེད་དུ་བཀོད་པའི་རྒྱུ་མཚན་གཉིས་པོ་དེ་ཡིན་ལ། རྗེའི་གསུངས་ལས་བྱུང་ཞེས་པའང་གསེར་ཕྲེང་
ལས་བྱུང་བ་ལ་བྱའོ། ། འོན་ཀྱང་ཤེས་རབ་དང་བྲལ་བ་སྟོང་ཉིད་རྟོགས་པའི་ཤེས་རབ་དང་བྲལ་བ་ལ་བྱེད་པར་
སྔར་དྲངས་པའི་གསེར་ཕྲེང་གི་ལུང་དེར་ཆེས་གསལ་བས་དཔྱད་གཞི་ཆེ་ལ་རྒྱུ་མཚན་སྔ་མ་གཉིས་ཞེས་པའང་ཉན་
རང་རྣམས་སྲིད་ཞིའི་མཐར་གནས་པའི་སྒྲུབ་བྱེད་དུ་བཀོད་པའི་རྒྱུ་མཚན་བཞི་སྟེ་སྙིང་བརྩེ་བ་དང་ཤེས་རབ་དང་
བྲལ་བ་གཉིས་དང་། དངོས་པོ་དང་དངོས་པོ་མེད་པ་གཉིས་ཀྱི་སྔ་མ་གཉིས་ལ་བྱས་ན་གཞུང་དང་ཤིན་ཏུ་མཐུན་
པས་དཔྱད་གཞི་ཆེ། ཁ་ཅིག་ན་རེ། འདིར་སྲིད་མཐའ་ལ་མི་གནས་པའི་གཞི་ཤེས་ཀྱི་མཚན་ཉིད་ནི། ཐབས་སྙིང་
རྗེ་ཆེན་པོས་ཟིན་ཅིང་མི་རྟག་སོགས་གང་རུང་མངོན་སུམ་དུ་རྟོགས་པའི་ཐེག་དམན་གྱི་རྟོགས་རིགས་སུ་གནས་པའི་
ཐེག་ཆེན་འཕགས་པའི་མཁྱེན་པ་དེ། དེའི་མཚན་ཉིད། ཅེས་གསུངས་པ་ལྟར་འཐད་དེ། རྣམ་བཤད་སྙིང་བོ་
རྒྱན་དྲངས་ཟིན་པ་དེའི་ཕྱིར། ཞེས་ཟེར། ཡང་ཁ་ཅིག ཕྱི་དོན་མེད་པར་རྟོགས་པའི་ཐེག་ཆེན་གཞི་ཤེས་ཆོས་
ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། ཐེག་ཆེན་གཞི་ཤེས་ཡིན་པའི་ཕྱིར། གཞན་ཡང།
ཤེས་པས་སྲིད་ལ་མི་གནས་ཤིང་ཞེས་པའི་སྲིད་མཐའ་འགོག་བྱེད་ལ་འཁོར་བའི་སྐྱོན་མཐོང་དགོས་སམ་མི་དགོས།
དང་པོ་ལྟར་ན་འགོག་ལམ་གྱི་ཁྱད་ཆོས་བརྒྱད་མངོན་སུམ་དུ་རྟོགས་པའི་ཐེག་ཆེན་མཐོང་ལམ་ཡང་འཁོར་བའི་སྐྱོན་
མཐོང་བར་ཐལ་བར་འགྱུར་ལ། གཉིས་པ་ལྟར་ན་རྣམ་བཤད་ལས། ཤེས་པས་ཞེས་པ་སྟོང་ཉིད་རྟོགས་པའི་ཤེས་

• 49 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
རབ་འབའ་ཞིག་ལ་སྦྱར་བ་མི་འཐད་དེ། དེའི་དོན་འགྲེལ་ཆེན་དུ་ཤེས་རབ་ཀྱིས་འཁོར་བའི་སྐྱོན་མཐོང་བ་དང་
ཞེས་གསུངས་ལ། འཁོར་བའི་སྐྱོན་ཐ་སྙད་པའི་ཤེས་པས་མཐོང་བ་ཡིན་གྱི་དོན་དམ་ལ་དམིགས་པའི་རིགས་ཤེས་
ཀྱིས་མཐོང་བ་མི་སྲིད་པའི་ཕྱིར་རོ། ། ཞེས་པ་དང་ཇི་ལྟར་ནང་མི་འགལ་དེ་བཞིན་དུ་འདིར་ཡང་ཀུན་རྫོབ་ལ་ལྟོས་
པའི་ཞི་མཐའ་འགོག་བྱེད་ཀྱི་རིགས་སུ་གནས་པའི་ཐེག་ཆེན་འཕགས་པའི་མངོན་རྟོགས་དེ་སྙིང་རྗེས་ཞི་ལ་མི་གནས་
པའི་ལམ་ཤེས་ཀྱི་མཚན་ཉིད། ཅེས་དང་། སྙིང་རྗེས་ཞི་ལ་མི་གནས་པའི་གཞི་ཤེས་མི་རུང་། ཞེས་དང་། རྣམ་
བཤད་ལས། སྙིང་རྗེས་ཞི་ལ་མི་གནས་པའི་གཞི་ཤེས་ཟེར་བ་ནི་ཐ་སྙད་ལོག་པར་སྦྱར་བའོ། ། ཞེས་གསུངས་པ་
རྣམས་ཀྱང་འཐད་དཀའ་སྟེ། བྱང་སེམས་ཀྱི་གཞི་ཤེས་དེ་ཐབས་ཤེས་གཉིས་ཀྱིས་ཟིན་པས་སྲིད་ཞི་གཉིས་ཀའི་
མཐའ་འགོག་བྱེད་དུ་རྟོགས་དཀའི་སྣང་བར་གསུངས་པ་སྔར་དྲངས་པ་དང་འགལ་བའི་ཕྱིར་རོ་། ། ཆ་བཞག་སྦྱར་
བ་ཡང་སྡུད་གཅོད་གང་ཡིན་ཞེས་ཟེར་བ་རྣམས་ལ་ཞིབ་ཆ་དགོས། ཁ་ཅིག་ན་རེ། འདིར་མི་རྟག་སོགས་བཅུ་དྲུག་
གང་རུང་མངོན་སུམ་དུ་རྟོགས་པའི་ཡེ་ཤེས་གང་ཞིག སྙིང་རྗེ་ཆེན་པོ་དང་བྲལ་ཞིང་བདེན་འཛིན་གྱིས་བཅིངས་
པའི་གཞི་ཤེས་དེ། འབྲས་ཡུམ་ལ་རིང་བའི་གཞི་ཤེས་ཀྱི་མཚན་ཉིད། རྣམ་བཤད་ལྟར་འཐད་དེ། དེ་ལྟར་དུ་རྣམ་
བཤད་ལས་གསུངས་པའི་ཕྱིར་ཟེར། ཡང་ཁ་ཅིག་ཐེག་དམན་འཕགས་པོའི་རྒྱུད་ཀྱི་སྟོང་ཉིད་རྟོགས་པའི་གཞི་ཤེས་
ཆོས་ཅན་མཚན་ཉིད་དེར་ཐལ། མཚོན་བྱ་དེའི་ཕྱིར། གཞན་ཡང་ཐེག་དམན་གཞི་ཤེས་ཡིན་ན་གཞལ་བྱ་ཅན་
ཡིན་པས་ཁྱབ་པར་ཐལ། མཚན་ཉིད་དེ་འཐད་པའི་ཕྱིར། འདོད་མི་ནུས་ཏེ། ཐེག་དམན་གྱི་འཕགས་ལམ་དང་
ཐེག་དམན་གཞི་ཤེས་དོན་གཅིག་ཡིན་པའི་ཕྱིར་ཏེ། སྐབས་གསུམ་པའི་མཐའ་དཔྱོད་ལས། བདེན་འཛིན་གྱིས་
བཅིངས་པའི་ཐེག་དམན་འཕགས་པའི་མཁྱེན་པ་དེ། འབྲས་ཡུམ་ལ་རིང་བའི་གཞི་ཤེས་ཀྱི་མཚན་ཉིད་ཅེས་
གསུངས་པའི་ཕྱིར། ཁྱབ་སྟེ། འབྲས་ཡུམ་ལ་རིང་བའི་གཞི་ཤེས་དང་ཐེག་དམན་འཕགས་ལམ་དོན་གཅིག་ཏུ་
གསུངས་པའི་ཕྱིར་ཟེར་ན་དཔྱད་དགོས་སོ། ཁ་ཅིག་ན་རེ། སྙིང་རྗེ་ཆེན་པོ་དང་སྟོང་ཉིད་མངོན་སུམ་དུ་རྟོགས་
པའི་ཤེས་རབ་གཉིས་ཀྱིས་ཟིན་པའི་མི་རྟག་སོགས་གང་རུང་རྟོགས་པའི་ཐེག་དམན་རྟོགས་རིགས་སུ་གནས་པའི་
ཐེག་ཆེན་འཕགས་པའི་མཁྱེན་པ་དེ། འབྲས་ཡུམ་ལ་ཉེ་བའི་གཞི་ཤེས་ཀྱི་མཚན་ཉིད། ཅེས་བཤད་པ་ལྟར་ཡིན་
མོད་འོན་ཀྱང་གཉིས་སྟོང་རྟོགས་པའི་ཐེག་ཆེན་གཞི་ཤེས་ཀྱིས་མ་ངེས་ལ། དེར་མ་ཟད་སྐབས་གསུམ་པའི་མཐའ་
དཔྱོད་དང་མི་མཐུན་པའི་ཕྱིར། གཞན་ཡང་རྣམ་བཤད་ལས། ཐབས་ཤེས་ཁྱད་པར་ཅན་གྱིས་ཟིན་པའི་གཞི་ཤེས་
དེ་ཉིད་ལ་གཉེན་པོ་ཕྱོགས་ཀྱི་གཞི་ཤེས་ཞེས་བཤད་ཀྱི་སྟོང་ཉིད་མངོན་སུམ་རྟོགས་པའི་ཡེ་ཤེས་ལ་གཉེན་པོ་གཞི་
ཤེས་ཀྱི་ཐ་སྙད་འཕགས་སེང་གཉིས་ཀས་མ་མཛད་དོ། ། ཞེས་པའང་དཔྱད་དགོས་ཏེ། གསེར་ཕྲེང་ལས་གཉེན་པོ་
ཕྱོགས་ཀྱི་གཞི་ཤེས་ནི་གཞི་རང་བཞིན་མེད་པར་རྟོགས་པས་དེ་ལ་མཚན་མར་འཛིན་པའི་གཉེན་པོ་བྱེད་ནུས་པའི་

· 50 . 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
--- -- ས-- ---- ་་་་=
མཁྱེན་པའོ། ། ཞེས་གསུངས་པ་དང་མི་མཐུན་པའི་ཕྱིར་ཟེར་ན་ཞིབ་ཆ་དགོས། ཡང་ཁ་ཅིག འདིར་བསྟན་
སྦྱོར་བ་བཅུ་བོ་སྦྱོར་ལམ་ཡིན་དགོས་ཏེ། རྟོགས་དཀའི་སྣང་བ་ལས། དེ་ལྟར་བསྟན་པའི་སྦྱོར་བ་འདི་དག་ཇི་སྲིད་
གཞིའི་ཆོས་ལ་མངོན་ཞེན་གྱི་དྲི་མ་ཡོད་ཀྱི་བར་དུ་བསྒོམ་དགོས་པས་ལས་དང་པོ་པའི་ས་ནས་ས་བཅུ་པའི་བར་དུ་
བསྒོམ་པ་ཡིན་ནོ། ། དེའི་ཕྱིར་ངེས་འབྱེད་ཆ་མཐུན་མིན་ནོ། ། ཞེས་གཞན་དག་སྨྲ་བར་བྱེད་དོ། ། དེ་ནི་མི་
འཐད་དེ། འཕགས་པ་དང་། སློབ་དཔོན་གཉིས་ཀས། ཟློས་སྤོང་གི་སྐབས་སུ་ངེས་འབྱེད་ཆ་མཐུན་དུ་བཤད་པ་
དང་འགལ་ཞིང་། རང་ཉིད་ཀྱིས་ཀྱང་། ཟློས་སྤོང་གི་སྐབས་སུ་ངེས་འབྱེད་ཆ་མཐུན་དུ་སྨྲས་པ་དང་དངོས་སུ་
འགལ་བའི་ཕྱིར། ནས། བྱང་སེམས་ཀྱི་ངེས་འབྱེད་ཆ་མཐུན་དུ་གྱུར་བའི་གཞི་ཤེས་ཀྱི་སྦྱོར་བ་ཉིད་བཤད་པ་ཡིན་
ལ། ཞེས་གསུངས་པའི་ཕྱིར། འདིར་དངོས་སུ་བསྟན་པའི་སྦྱོར་བ་ལ་བྱང་སེམས་ཀྱི་གཞི་ཤེས་སྦྱོར་བས་ཁྱབ་པར་
ལུང་འདིས་གསལ་བའི་ཕྱིར་ཟེར། ཡང་ཁ་ཅིག དེ་མི་འཐད་དེ། དེ་ས་བཅུ་བའི་བར་དུ་ཡོད་པའི་ཕྱིར་ཏེ།
རྣམ་བཤད་ལས། འདིར་ཁྱད་གཞིའི་སྒོ་ནས་སྦྱོར་ལམ་དང་སྦྱར་ཡང་། ས་བཅུ་བའི་བར་དུ་ཡོད་དོ། ། ཞེས་
གསུངས་སོ། ། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར། གཞན་ཡང་། འདིར་བསྟན་དངོས་བསྟན་གྱི་
སྦྱོར་བ་བཅུ་པོ་ཐེག་ཆེན་གྱི་གཞི་ཤེས་སྦྱོར་བར་བཤད་པ་མི་འཐད་དེ། གཞི་ཤེས་སྦྱོར་བ་ཡིན་ན། ཐེག་དམན་
རྟོགས་རིགས་ཡིན་དགོས་པའི་ཕྱིར། དེར་ཐལ། སྐབས་གསུམ་པའི་མཐའ་དཔྱོད་ལས། གཞི་ཤེས་སྦྱོར་བ་མ་
ཡིན་པའི་ཕྱིར། དེར་ཐལ། ཐེག་དམན་རྟོགས་རིགས་སུ་གནས་པ་མ་ཡིན་པའི་ཕྱིར། ཞེས་གསུངས་པའི་ཕྱིར།
རྣམ་བཤད་ལས། སྦྱོར་བ་དེ་ལ་བཅུ་ཡོད་དེ། ཡུལ་གྱི་སྒོ་ནས་དབྱེ་བ་བཞི། ངོ་བོའི་སྒོ་ནས་གསུམ། བྱེད་པའི་སྒོ་
ནས་གཉིས། ཤེས་བྱེད་དཔེའི་སྦྱོར་བ་གཅིག་རྣམས་སུ་ཡོད་པའི་ཕྱིར། དང་པོ་གྲུབ་སྟེ། ཀུན་རྫོབ་ལ་དམིགས་པ་
གསུམ་དང་དོན་དམ་ལ་དམིགས་པ་གཅིག་ཡོད་པའི་ཕྱིར། ཞེས་སོགས་གསུངས་པའི་ཕྱིར། ཁྱབ་སྟེ། དངོས་
བསྟན་གྱི་དེ་བཅུ་དོན་དམ་རྣམ་ཅན་ཡིན་པའི་ཕྱིར་ཏེ། སྐབས་གསུམ་པའི་མཐའ་དཔྱོད་ལས། ཡང་ཁོ་ན་རེ།
འདིའི་སྦྱོར་བ་བཅུ་ཐེག་དམན་གྱི་རྟོགས་རིགས་སུ་གནས་པར་ཐལ། གཞུང་འདིས་གཞི་ཤེས་སྦྱོར་བ་བསྟན་པའི་
ཕྱིར་ནམ་ཁྱབ་སྟེ། དངོས་བསྟན་གཙོ་བོ་ཐེག་ཆེན་རྟོགས་རིགས་ཀྱི་སེམས་དཔའི་རྣལ་འབྱོར་ཡིན་ལ། ཤུགས་
བསྟན་ལ་ཉན་རང་གི་གཞི་ཤེས་སྦྱོར་བ་བསྟན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་རྣམས་
མི་འཐད་པར་ཐལ། གཞན་རྣམས་རུང་ཡང་རྣམ་བཤད་ཀྱི་ཚིག་ཟིན་ལྟར་མི་རུང་བའི་ཕྱིར་ཏེ། འདིར་བསྟན་
སྦྱོར་བ་བཅུ་བོ་འདིར་བསྟན་སྦྱོར་བའི་ངོ་བོའི་སྒོ་ནས་དབྱེ་བ་ཡིན་པའི་ཕྱིར་ཏེ། དེ་དེའི་ངོ་བོའི་དབྱེ་བ་མིན་པར་
སྒྲུབ་བྱེད་ཅི་ཡང་མེད་པའི་ཕྱིར་དང་། འདིར་དངོས་བསྟན་གྱི་སྦྱོར་བ་བཅུ་བོ་ཐེག་ཆེན་རྟོགས་རིགས་སུ་བཤད་པ་
ཡང་མི་འཐད་དེ། དེ་བཅུའི་ནང་གི་ཆགས་མེད་ལ་དམིགས་པ་དོན་དམ་རྣམ་ཅན་ཡིན་ལ། གཞན་རྣམས་ཀུན་

• 51 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ས་
རྫོབ་རྣམ་ཅན་ཡིན་པའི་ཕྱིར་ཏེ། སྐབས་གསུམ་པའི་མཐའ་དཔྱོད་ལས། གཟུགས་སོགས་མི་རྟག་སོགས་ཀྱི་སྦྱོར་བ་
དང་། གཟུགས་སོགས་མ་རྫོགས་པའི་སྦྱོར་བ་གསུམ་དོན་དམ་པའི་རྣམ་པ་ཅན་ཡིན་པར་ཐལ། དེ་མཉམ་བཞག་
ནམ་མཁའ་ལྟ་བུའི་སྦྱོར་བ་ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་གསུམ་ཀུན་རྫོབ་ལ་དམིགས་པ་
དང་ཆགས་མེད་ལ་དམིགས་པ་དོན་དམ་རྣམ་ཅན་ཡིན་པའི་ཕྱིར་ཏེ། རྣམ་བཤད་ལས། ཀུན་རྫོབ་ལ་དམིགས་པ་
གསུམ་དང་དོན་དམ་ལ་དམིགས་པ་གཅིག་ཡོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ལྷག་མ་ཀུན་རྫོབ་
ལ་དམིགས་པ་རྟོགས་སླ་བ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་
པར་ཐལ། འདིར་བསྟན་སྦྱོར་བ་བཅུ་བོ་རང་གི་ཡུལ་ལ་བདེན་ཞེན་འགོག་པར་འགྲེལ་བ་དང་གསེར་ཕྲེང་སོགས་
ལས་ཀྱང་གསུངས་པས་ཆགས་མེད་ལ་དམིགས་པ་ཁོ་ན་དོན་དམ་རྣམ་ཅན་མི་རིགས་པའི་ཕྱིར་ཟེར་ན་བརྟག ཡང་
ཁ་ཅིག གཞི་ཀུན་རྫོབ་པའི་སྡོད་ལུགས་ཀྱི་ངོ་བོ་དང་ཁྱད་པར་ལ་ཕྱིན་ཅི་ལོག་ཏུ་ཞེན་པའི་གཉེན་པོ་ཐེག་དམན་གྱི་
རྟོགས་རིགས་སུ་གནས་པའི་སེམས་དཔའི་རྣལ་འབྱོར་དེ། འདིར་བསྟན་གཞི་ཤེས་སྦྱོར་བའི་མཚན་ཉིད་ཅེས་
འདིར་བཤད་པ་ལྟར་མི་རིགས་ཏེ། འདིར་བསྟན་ཐེག་དམན་གྱི་གཞི་ཤེས་སྦྱོར་བས་མ་ངེས་པའི་ཕྱིར། གལ་ཏེ་དེ་
སེམས་དཔའི་གཞི་ཤེས་སྦྱོར་བའི་མཚན་ཉིད་ཟེར་ནའང་མི་རིགས་ཏེ། དེ་འདྲ་བའི་ཕྱིན་ཅི་ལོག་ཏུ་ཞེན་པ་དེ་ལ་
བདག་འཛིན་གཉིས་ཀ་ཡོད་པ་གང་ཞིག དེ་གཉིས་ཀའི་གཉེན་པོར་གྱུར་བའི་ཐེག་ཆེན་གྱི་གཞི་ཤེས་སྦྱོར་བ་མེད་
པའི་ཕྱིར་རོ། ། དེས་ན་སྐབས་གསུམ་པའི་མཐའ་དཔྱོད་ལས། གཞི་ཀུན་རྫོབ་པ་དང་དོན་དམ་པའི་སྡོད་ལུགས་
གང་རུང་ལ་ཕྱིན་ཅི་ལོག་ཏུ་ཞེན་པ་འགོག་པའི་ཤེས་རབ་ཀྱིས་ཟིན་ཅིང་ཐེག་དམན་གྱི་རྟོགས་རིགས་སུ་གནས་པའི་
འདིར་བསྟན་སེམས་དཔའི་རྣལ་འབྱོར་དེ། འདིར་བསྟན་སེམས་དཔའི་གཞི་ཤེས་སྦྱོར་བའི་མཚན་ཉིད་ཅེས་
གསུངས་པ་ལྟར་འཐད་པའི་ཕྱིར་ཟེར་ན་བརྟག ཁ་ཅིག་ན་རེ། དེ་མ་རྫོགས་དང་རབ་རྫོགས་དང་། ཞེས་པའི་
སྐབས་སུ་མཚན་ཉིད་གསུམ་ལ་བདེན་ཞེན་འགོག་པའི་སྦྱོར་བ་བསྟན་ལ། དེའི་སྐབས་ཀྱི་མ་རྫོགས་པ་ནི་ཀུན་
བཏགས་དང་། རྫོགས་པ་ནི་ཡོངས་གྲུབ་དང་། དེ་གཉིས་ཀྱིས་གཞི་གཞན་དབང་སྟེ། དེ་གསུམ་ལ་བདེན་ཞེན་
འགོག་པར་རྟོགས་དཀའི་སྣང་བ་ལས། སོ་སོར་མ་རྫོགས་པ་ཀུན་བཏགས་དང་། རྫོགས་པ་ཡོངས་སུ་གྲུབ་པ་དང་།
དེ་གཉིས་ཀྱིས་མཚོན་པ་གཞན་དབང་ལ་སྒྲུབ་པའི་ཞེས་སོགས་སོ། ། ཞེས་བྱུང་། ཡང་ཁ་ཅིག་གིས། དེ་ཙམ་མ་
ཡིན་ཏེ། ཀུན་བཏགས་སོགས་གསུམ་ལ་བྱེད་པ་མ་ཡིན་པའི་ཕྱིར་ཏེ། གཞན་དབང་བདེན་སྟོང་སྒྱུ་མ་ལྟ་བུར་
རྟོགས་པ་དང་། གཞན་དབང་བདེན་པར་ཞེན་པ་གཉིས་ལ་རིམ་བཞིན་རྫོགས་མ་རྫོགས་ཀྱི་ཐ་སྙད་བྱས་པའི་ཕྱིར་
ཏེ། རྣམ་བཤད་ལས། གཞན་དབང་བདེན་སྟོང་སྒྱུ་མ་ལྟ་བུ་རྟོགས་པ་ནི། ཡོན་ཏན་གྱི་རྟེན་དུ་རྫོགས་པ་ཡིན་ཏེ།
དེ་ལ་ བརྟེན་ ནས་ མི་མཐུན་ཕྱོགས་ སྤོང་ནུས་ཤིང་། ཡོན་ཏན་གོང་ནས་གོང་དུ་འཕེལ་བར་འགྱུར་ བའི་ཕྱིར།

• 52 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
-- - -- -- - - - - ་བ ------- -- - - ་--
གཞན་དབང་བདེན་པར་ཞེན་པ་ཡོན་ཏན་གྱི་རྟེན་དུ་མ་རྫོགས་པ་ཡིན་ཏེ། ཡོན་ཏན་སྐྱེ་བའི་གེགས་བྱེད་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག་གིས། དེ་རྣམས་མི་འཐད་དེ། རྣམ་བཤད་ཀྱི་བཤད་ཚུལ་འདི་ནི་བོད་
སྔ་མའི་བཤད་ཚུལ་ཙམ་ཡིན་ལ། རྫོགས་མ་རྫོགས་ཀྱི་དོན་དངོས་ནི་དོན་ལ་གནས་མི་གནས་ཀྱི་སྒོ་ནས་ཡིན་ལ། དེ་
ཡང་ཆོས་ཉིད་ཀྱི་གཟུགས་དོན་ལ་གནས། ཀུན་བཏགས་ཀྱི་གཟུགས་དོན་ལ་མི་གནས། རྣམ་བཏགས་ཀྱི་གཟུགས་
ནི་དེ་གཉིས་ཀྱི་གཞི་ཡིན་པས་འདིར་དེ་གསུམ་ལ་ཞེན་པ་འགོག་ཚུལ་བཤད་པའི་ཕྱིར་ཏེ། གསེར་ཕྲེང་ལས། དོན་
ནི། ཀུན་བཏགས་དང་ཡོངས་གྲུབ་བློས་ཡུལ་དུ་བྱས་པ་ནི་ཡོན་ཏན་མི་སྐྱེ་བ་དང་སྐྱེ་བའི་ཕྱིར་ཡོན་ཏན་གྱི་རྟེན་དུ་མ་
རྫོགས་པ་དང་རྫོགས་པའོ་ཞེས་སྔ་མ་དག་འཆད་ཀྱང་མཚན་ཉིད་ཀྱིས་སྟོང་བ་མ་རྫོགས་པའི་རྒྱུ་མཚན་དུ་གསུངས་
པས་དགོངས་པ་མིན་ནོ། ། འོ་ན་གང་ཞེ་ན་རྟོགས་དཀར། མཚན་ཉིད་སྟོང་བ་ཉིད་ཀྱིས་བཏགས་པ་དང་ཡོན་
ཏན་གྱི་ཚོགས་དང་ལྡན་པའི་ཕྱིར། ཆོས་ཉིད་ཀྱི་གཟུགས་ནི་སོ་སོར་མ་རྫོགས་པ་དང་རྫོགས་པ་ཉིད་དེ། གཟུགས་
ལ་སོགས་པ་ཚང་བ་ཉིད་དང་མ་ཚང་བ་ཉིད་ཅེས་པ་ལྟར། ཚང་མ་ཚང་དོན་ལ་མི་གནས་པ་དང་གནས་པ་ལ་བྱ་སྟེ།
དེ་ལྟར་ན་བཏགས་པའི་གཟུགས་ནི་རྟོག་པས་གཟུགས་སུ་སྒྲོ་བཏགས་པ་ཙམ་ཡིན་པས་མཚན་ཉིད་དམ་ངོ་བོ་ཉིད་
ཀྱིས་མ་གྲུབ་པའི་ཕྱིར་དོན་ལ་མེད་པའོ། ། ཆོས་ཉིད་ཀྱི་གཟུགས་ནི་གཟུགས་ཀྱི་རང་བཞིན་རྟོག་པས་བཏགས་པས་
སྟོང་བ་དེ་ཉིད་ཡིན་ཏེ། དེ་ནི་རང་བཞིན་གྱིས་དག་པའི་ཡོན་ཏན་དབྱེར་མེད་པར་གནས་པའི་ཕྱིར་ཚང་བའམ་
དོན་ལ་གནས་པ་ཞེས་ཐ་སྙད་དུ་བྱའོ། ། རྣམ་པར་བཏགས་པའི་གཟུགས་གཞན་དབང་ནི་རྫོགས་མ་རྫོགས་དཔྱད་
པའི་གཞི་ཉིད་ཡིན་པས་མ་བསྟན་པ་མེད་དེ། ཀུན་བཏགས་ཀྱི་སྒྲོ་གདགས་གཞི་དང་ཡོངས་གྲུབ་ཀྱི་ཆོས་ཅན་ཡིན་
པས་སོ། ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག་ན་རེ། གཞིའི་དབྱེ་བ་དང་མཚན་མཚོན་དང་ཡུལ་
ཅན་ལ་བདེན་ཞེན་འགོག་པ། སྦྱོར་བ་དེའི་འཛིན་སྟངས་མཉམ་ཉིད་ཀྱི་མཚན་ཉིད། ཅེས་སྐབས་གསུམ་པའི་
མཐའ་དཔྱོད་ལས་གསུངས་པ་ལྟར་འཐད་དེ། རྣམ་བཤད་ལས། གཞིའི་དབྱེ་བ་དང་མཚན་མཚོན་དང་ཡུལ་ཅན་
ལ་བདེན་ཞེན་འགོག་པ། སྦྱོར་བ་དེའི་མཉམ་ཉིད་འཛིན་སྟངས་སོ། ། ཞེས་དང་། གཞན་ཡང་། སྦྱོར་བའི་
འཛིན་སྟངས་མཉམ་ཉིད་ཡིན་ན། སྦྱོར་བའི་འཛིན་སྟངས་ཀྱི་ཡུལ་ཡིན་པས་ཁྱབ་སྟེ། སྐབས་གསུམ་པའི་མཐའ་
དཔྱོད་ལས། གཞིའི་དབྱེ་བ་དང་མཚན་མཚོན་དང་ཡུལ་ལ་བདེན་ཞེན་འགོག་པའི་སེམས་དཔའི་རྣལ་འབྱོར་དེ།
གཞི་ཤེས་སྦྱོར་བའི་མཉམ་ཉིད་ཀྱི་མཚན་ཉིད་ཟེར་ན། འོ་ན། དེ་འདྲའི་སེམས་དཔའི་རྣལ་འབྱོར་དེ་ཆོས་ཅན།
གཞི་ཤེས་སྦྱོར་བའི་འཛིན་སྟངས་ཡིན་པར་ཐལ། དེའི་འཛིན་སྟངས་མཉམ་ཉིད་ཡིན་པའི་ཕྱིར། འདོད་ན།
གཞི་ཤེས་སྦྱོར་བའི་སྒོམ་པའི་ཡུལ་མཉམ་ཉིད་ཡིན་པར་ཐལ་ལོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག
སྦྱོར་བའི་མཉམ་ཉིད་ལ་སྦྱོར་བའི་འཛིན་སྟངས་ཀྱིས་ཁྱབ་པ་མེད་པར་ཐལ། སྦྱོར་བའི་མཉམ་ཉིད་ལ་སྦྱོར་བ་ཡིན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། •53 •
དགོས་པའི་ཕྱིར་ཏེ། རྣམ་བཤད་སྙིང་བོའི་རྒྱན་ལས། གསུམ་པ་འགྲེལ་བ་ནི། སྟོང་ཉིད་རྟོགས་པའི་བྱང་སེམས་
ཀྱི་སྦྱོར་ལམ་མཉམ་བཞག་ཆོས་ཅན། སྦྱོར་བའི་ཡུལ་ཡུལ་ཅན་བདེན་མེད་དུ་རྟོགས་པར་མཉམ་པ་ཉིད་ཡིན་པས་
སྦྱོར་བའི་མཉམ་པ་ཉིད་ཡིན་ནོ། ། ཞེས་དང་། གསེར་ཕྲེང་ལས། བརྒྱད་པ་སྦྱོར་བ་དེའི་མཉམ་ཉིད་ནི། གཞི་
ཤེས་སྦྱོར་བའི་སྒོམ་པའི་རྣམ་པ་གང་ཡུལ་དང་ཡུལ་ཅན་དུ་རློམ་པ་འགོག་བྱེད་དེ། ཞེས་གསུངས་པའི་ཕྱིར། དེས་
ན་འདིར་གཞི་ཤེས་སྦྱོར་བ་སྒོམ་པའི་རྣམ་པ་གང་ཞིག་ཡུལ་དང་ཡུལ་ཅན་དུ་རློམ་པ་འགོག་བྱེད་དེ། སྦྱོར་བ་དེའི་
འཛིན་སྟངས་མཉམ་ཉིད་ཀྱི་མཚན་ཉིད། ཅེས་གསུངས་པ་ལྟར་འཐད་དེ། རྣམ་བཤད་གསེར་ཕྲེང་གཉིས་ཀ་དང་
མཐུན་པའི་ཕྱིར་ཟེར་ན། ཕར་ཕྱིན་མཐའ་དཔྱོད་དང༌། རྣམ་བཤད་སྙིང་བོའི་རྒྱན་གྱི་ལུས་རྣམ་བཞག་དང་།
རྟོགས་དཀའི་སྣང་བ་གསུམ་དུ་སྦྱོར་བའི་མཉམ་ཉིད་ལ་སྦྱོར་བའི་འཛིན་སྟངས་ཀྱི་ཡུལ་གྱིས་ཁྱབ་པར་གསུངས་ལ།
རྣམ་བཤད་ཀྱི་རྒྱས་བཤད་དང་། གསེར་ཕྲེང་དང་། དོན་བདུན་ཅུའི་མཐའ་དཔྱོད་སོགས་གཞུང་ཕུལ་ཆེར་ལས།
སྦྱོར་བའི་མཉམ་ཉིད་ལ་སྦྱོར་བས་ཁྱབ་པར་གསུངས་པའི་གཞུང་དོན་དངོས་གང་ཡིན་དཔྱད་གཞི་ཆེ། ཁ་ཅིག་ན་
རེ། མཁྱེན་གསུམ་བསྡུས་སྒོམ་གྱི་དོན་ཡོད་དེ། མཁྱེན་གསུམ་གྱི་རྣམ་པ་བརྒྱ་བདུན་ཅུ་རྩ་གསུམ་སྐྱེ་མེད་གསུམ་དུ་
བསྡུས་ནས་སྒོམ་པ་དེ་ཡིན་པའི་ཕྱིར་ཏེ། གསེར་ཕྲེང་ལས། མཁྱེན་གསུམ་གྱི་འོག་ཏུ་མཁྱེན་གསུམ་གྱི་རྣམ་པ་ཀུན་
མངོན་པར་ཏེ་མངོན་དུ་ཕྱོགས་པ་རྫོགས་པར་ཏེ་ཡང་དག་པར་རྟོགས་པའི་རྣམ་ཀུན་གསུངས་སོ། ། རྒྱུ་མཚན་ནི།
སྐྱེ་མེད་གསུམ་ཐོས་བསམ་གྱིས་ཤེས་པའི་མཁྱེན་གསུམ་སྒོམ་པར་བྱེད་དགོས་པས་སོ། ། ཞེས་གསུངས་པའི་ཕྱིར་
ཟེར། ཡང་ཁ་ཅིག དེ་མི་འཐད་དེ། རྣམ་པ་བརྒྱ་བདུན་ཅུ་རྩ་གསུམ་ཞི་ལྷག་ཟུང་འབྲེལ་གྱི་སྦྱོར་བའི་ཉམས་ལེན་
དུ་བསྡུས་ནས་སྒོམ་པ་དེ་ཡིན་པའི་ཕྱིར་ཏེ། རྣམ་བཤད་ལས། དེས་ན་བསྡུས་ནས་སྒོམ་པའི་དོན་ནི། མཚམས་
སྦྱར་དུ་འབྱུང་བ་ལྟར། མཁྱེན་གསུམ་གྱི་རྣམ་པ་ཐམས་ཅད་ཞི་ལྷག་ཟུང་འབྲེལ་གྱི་སྦྱོར་བས་རྣལ་འབྱོར་བའི་
ཉམས་ལེན་དུ་བསྡུ་བའི་དོན་ཡིན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་དེ།
རྣམ་པ་བརྒྱ་དང་དོན་གསུམ་རྣམ་རྫོགས་སྦྱོར་བའི་འཛིན་སྟངས་ཀྱི་ཡུལ་དུ་བསྡུས་ནས་སྒོམ་པ་དེ་ཡིན་པའི་ཕྱིར་ཏེ།
རྟོགས་དཀའི་སྣང་བ་ལས། གང་གི་ཕྱིར་སྒོམ་ན་ཐོས་བསམ་གྱིས་མཁྱེན་གསུམ་གྱི་རྟོགས་པའི་མཚན་ཉིད་སོགས་
ནས། དེའི་དགོས་པ་ཡང་ཡེ་ཤེས་འདི་དག་སྒོམ་པ་ན། འདིའི་མཚན་ཉིད་ནི་འདིའོ། ། དབྱེ་ན་འདི་སྙེད་ཅིག་གོ་
སྙམ་པ་སོགས་སུ་སྒོམ་པ་ཡང་མིན་ལ། ལྷ་སྒོམ་པ་ལྟ་བུ་ཡང་མིན་གྱི། རྣལ་འབྱོར་བའི་ཤེས་པ་ཡེ་ཤེས་དེ་དང་དེའི་
འཛིན་སྟངས་ཀྱི་ངོ་བོར་བསྐྱེད་ནས་སྒོམ་པ་ཡིན་ཏེ། དཔེར་ན་སྙིང་རྗེ་སྒོམ་པ་བཞིན་ནོ། ། ཞེས་དང་། ཡིག་ཆར་
ཡང་དེ་ལྟར་གསུངས་ལ། སྡོམ་ལས་ཀྱང་། རང་ལུགས་མཁྱེན་གསུམ་རྣམ་ཀུན་རྣམ་རྫོགས་ཀྱི། འཛིན་སྟངས་
ཡུལ་དུ་སྡུད་པ་བསྡུས་སྒོམ་དོན། ། ཞེས་གསུངས་པའི་ཕྱིར། ཁ་ཅིག་ན་རེ། འགྲེལ་བར་ཐམས་ཅད་མཁྱེན་པ་

: 54 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བསམསམ་མ ་་་་་- - - - ས -- -----
ཉིད་གསུམ་ཡོངས་སུ་ཤེས་པ་ནི་དབང་དུ་བྱ་བའི་ཕྱིར་ཡང་རྣམ་པ་ཐམས་ཅད་དང་ལམ་དང་གཞི་ཤེས་པ་བསྡུས་
པའི་སྒོ་ནས་ཞེས་པའི་ཡང་སྒྲ་ཡར་སྦྱར་དགོས་ཏེ། རྟོགས་དཀའི་སྣང་བར། དབང་དུ་བྱ་བའི་ཕྱིར་ཡང་ངོ༌། །
ཞེས་གསུངས་པའི་ཕྱིར་ཟེར། ཡང་ཁ་ཅིག ཡང་སྒྲ་མར་གཅོད་དགོས་ཏེ། རྣམ་བཤད་ལས། སྔར་རང་རྒྱུད་ལ་
བསྒོམཔར་བྱ་བའི་ཐམས་ཅད་མཁྱེན་པ་ཉིད་གསུམ་རྣམ་པ་སོ་སོར་ངེས་པའི་སྒོ་ནས་ཡོངས་སུ་ཤེས་པ་ནི་ཡང་
སྐབས་འདིར་རྣམ་མཁྱེན་གྱི་རྣམ་པ་བརྒྱ་དང་བཅུ་བོ་ཐམས་ཅད་དང་། ཞེས་སོགས་གསུངས་པའི་ཕྱིར་ཟེར།
ཡང་ཁ་ཅིག སྡོམ་ལས། གཞུང་ལ་སྦྱར་ནས་ཡང་སྒྲ་རྗེས་གཅོད་འཁྲུལ། ཞེས་གསུངས་པ་མི་འཐད་པར་ཐལ།
ཁྱེད་རྣམས་ཀྱི་བཤད་ཚུལ་འཐད་པའི་ཕྱིར་ཟེར་ན། ཁོ་ན་རེ་རྟོགས་དཀའི་སྣང་བར་ཡང་སྒྲ་ཡར་བཅད་ཅིང་།
གསེར་ཕྲེང་ལས་ཀྱང་། ཡང་ནི་སྔར་དེ་གསུམ་ཐོས་བསམ་གྱིས་ཤེས་པར་བྱས་པ་ཙམ་དུ་མ་ཟད་པའོ། ། ཞེས་
པའང་དེ་དང་མཐུན་ལ། རྣམ་བཤད་དུ་ཡང་སྒྲ་མར་བཅད་ལ་གཉིས་ཀ་མི་རུང་བ་མེད་མོད། སྡོམ་ལས་དེ་ལྟར་
གསུངས་པ་ནི་དཔྱད་གཞི་ཆེ། ཁ་ཅིག་ན་རེ། མདོར་བསྟན་དུ་ཤེས་རྣམ་གཙོ་བོར་དངོས་སུ་བསྟན་ལ་རྒྱས་བཤད་
དུ་དོན་རྣམ་གཙོ་བོར་དངོས་སུ་བསྟན་ཏེ། གསེར་ཕྲེང་ལས། མདོར་བསྟན་དུ་ཤེས་པའི་རྣམ་པ་དང་རྒྱས་བཤད་
དུ་དོན་གྱི་རྣམ་པ་གཙོ་བོར་བསྟན་ཏེ། ཞེས་དང་། ཡིག་ཆར་ཡང་། དེ་ལྟར་གསུངས་པས། སྡོམ་ལས། རྒྱས་
བཤད་དོན་དང་མདོར་བསྟན་ཤེས་རྣམ་བདུན།།ཞེས་དང་། ལ་ལས་རྒྱས་བཤད་ཤེས་རྣམ་གཙོར་བསྟན་ཏེ། །
ལམ་གྱི་རྣམ་པ་དེ་ཉིད་བསྟན་ཕྱིར་ཟེར། ། ཤེས་རྣམ་ཡིན་ཀྱང་སྐབས་འདིར་ཤེས་རྣམ་དུ། ། བྱས་ཏེ་མ་བསྟན་
ཕྱིར་ན་མི་འགལ་ལོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ཁས་ལེན་མི་རིགས་ཏེ། མདོར་
བསྟན་དུ་ཤེས་རྣམ་གཙོ་བོར་བསྟན་ན་རྒྱས་བཤད་དུའང་ཤེས་རྣམ་གཙོ་བོར་བསྟན་དགོས་པའི་ཕྱིར། གཞན་དུ་ན་
མདོར་བསྟན་རྒྱས་བཤད་མི་མཐུན་པར་འགྱུར་བའི་ཕྱིར་ཏེ། རྟོགས་དཀའི་སྣང་བར། ཁ་ཅིག རྣམ་པ་ལ་དོན་
རྣམ་དང་ཤེས་རྣམ་གཉིས་ལས། འདིར་བསྟན་བརྗོད་བྱའི་གཙོ་བོ་ནི་དོན་རྣམ་ཉིད་ཡིན་ལ། མདོར་བསྟན་དུ་
ཤེས་རྣམ་དངོས་སུ་བསྟན་ཅིང་། རྒྱས་བཤད་དུ་དོན་རྣམ་དངོས་སུ་བསྟན་ཏོ། ། ཞེས་སྨྲ་བར་བྱེད་ལ། དོན་རྣམ་
ནི་ཡེ་ཤེས་ཀྱི་སྒྲོ་འདོགས་བཅད་པར་བྱ་བའི་ཡུལ་དང་། ཤེས་རྣམ་ནི་ཡུལ་ཅན་ཡེ་ཤེས་ལ་འདོད་དོ། ། དེ་ཡང་
འཐད་པ་མིན་ཏེ། འདིར་བསྟན་བརྗོད་བྱའི་གཙོ་བོར་གྱུར་བའི་བསྒོམ་བྱའི་རྣམ་པ་ཡིན་ན་རང་གི་མི་མཐུན་
ཕྱོགས་ཀྱི་གཉེན་པོ་ཡིན་དགོས་པའི་ཕྱིར་ཏེ། མདོར་བསྟན་གྱི་རྩ་འགྲེལ་འདི་དག་བསྒོམ་བྱའི་རྣམ་པའི་མཚན་ཉིད་
སྟོན་བྱེད་ཀྱི་གཞུང་ཡིན་པའི་ཕྱིར་རོ། ། གཞན་ཡང་གཞི་ཤེས་དང་། ལམ་ཤེས་དང་། རྣམ་མཁྱེན་གྱི་རྣམ་པ་བརྒྱ་
དང་བདུན་ཅུ་རྩ་གསུམ་པོ་འདི་ལས་གང་ཡང་མིན་པའི་བསྒོམ་བྱའི་རྣམ་པ་སྐབས་འདིར་ཟུར་ཙམ་ཡང་མ་གསུངས་
པའི་ཕྱིར། ཚུལ་དེ་ཉིད་སྨྲ་བ་ནི་གཞུང་རྩ་འགྲེལ་ལ་དངོས་སུ་སྟོན་པར་བྱེད་པ་ཡིན་ནོ། ། དེ་བས་ན་འདིར་བསྟན་

• 55 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བསྒོམ་བྱའི་རྣམ་པ་ནི་ཤེས་རྣམ་ཁོ་ན་ཡིན་ཏེ། ནས། མདོར་བསྟན་དུ་བསྟན་པ་དེ་ཉིད་རྒྱས་བཤད་ཀྱིས་འཆད་པ་
མིན་ན། ལུས་དང་ཡན་ལག་མི་མཐུན་པས་སྐྱོན་ཆགས་པར་འགྱུར་བའི་ཕྱིར་རོ། ། འོ་ན་མེད་པ་དང་མི་སྐྱེ་བ་
སོགས་བཤད་པ་ཅི་ཞེ་ན། མེད་པ་དང་མེད་པའི་རྣམ་པ་ལ་ཁྱད་པར་ཆེ་སྟེ། མེད་པ་ཞེས་པས་ཡུལ་བདེན་པའི་
རྣམ་པ་བསྟན་ཀྱང་། མེད་པའི་རྣམ་པ་ནི་དེ་རྟོགས་ཀྱི་ཡེ་ཤེས་ཡིན་ནོ། ། ཞེས་དང་། རྣམ་བཤད་ལས། རྩ་བ་ནི།
ནས། གཞི་ཤེས་ཀྱི་རྣམ་པ་ཉེར་བདུན་བསྟན་ཏེ། ཞེས་སོགས་དང་། གསུམ་པ་འགྲེལ་བ་ལ། བདེན་པ་དང་པོ་
གསུམ་གྱི་རྣམ་པ་དང་། ལམ་བདེན་གྱི་རྣམ་པ་དང་། གྲངས་ཀྱི་དོན་བསྡུ་བའོ། ། དང་པོ་ནི། ཤེས་པའི་རྣམ་པ་
གསུམ་ཡོད་པ་དེ་ལ་ཐམས་ཅད་ཤེས་པ་ཉིད་ཀྱི་དབང་དུ་བྱས་ནས་ཉེར་བདུན་ནོ། ། ཞེས་དང་། རྩ་བ་ནི་ནས།
སངས་རྒྱས་ཀྱི་རྣམ་པའི་མཐུར་ཐུག་པའི་ཤེས་རྣམ་མཐར་ཐུག་པ་རྣམས་ཆོས་ཅན། རྣམ་མཁྱེན་གྱི་རྣམ་པ་ཡིན་ཏེ།
ཞེས་སོགས་དང་། རྒྱས་བཤད་ཀྱི་སྐབས་སུ་དྲན་པ་ཉེར་བཞག་སོགས་ཚོགས་ལམ་གྱི་ཡོན་ཏན་ཡང་བཤད་པ་མ་
ཡིན་ནམ་ཞེ་ན་ཞེས་སོགས་གསུངས་པའི་ཕྱིར་ཏེ། གཞན་དུ་ན་སུམ་ཅུ་བདུན་དང་ཞེས་པས་བྱང་ཕྱོགས་སོ་བདུན་
གཙོ་བོར་དངོས་སུ་མ་བསྟན་པར་འགྱུར་པའི་ཕྱིར་རོ། ། བྱང་ཕྱོགས་སོ་བདུན་དངོས་སུ་བརྗོད་པའི་སྒྲ་ཡིན་ཀྱང་
ཤེས་རྣམ་དངོས་སུ་བརྗོད་པའི་སྒྲ་ཡིན་མི་དགོས་ན། ཤེས་རྣམ་དངོས་སུ་བརྗོད་ན་ཤེས་རྣམ་རང་ལྡོག་དངོས་སུ་
བརྗོད་དགོས། དེ་ལྟར་ན་དོན་རྣམ་ལའང་མཚུངས་པས་རྒྱས་བཤད་ཀྱི་གཞུང་དེས་དོན་རྣམ་གཙོ་བོར་དངོས་སུ་མ་
བསྟན་པར་ཐལ་ལོ། ། གལ་ཏེ་ཤེས་རྣམ་དངོས་སུ་བརྗོད་ན་ཤེས་རྣམ་ཤེས་རྣམ་དུ་དངོས་སུ་བརྗོད་དགོས་ཤེ་ན།
མི་རྟག་པ་རྟོགས་པའི་བློ་ཞེས་བརྗོད་པའི་སྒྲ་ཆོས་ཅན། དེ་འདྲ་བའི་བློ་དེ་ཤེས་རྣམ་དུ་དངོས་སུ་བརྗོད་པར་ཐལ།
ཤེས་རྣམ་དངོས་སུ་བརྗོད་པའི་སྒྲ་ཡིན་པའི་ཕྱིར་ཏེ། དེ་སྒོམ་པའི་བློ་དེ་ཤེས་རྣམ་སྒོམ་པའི་བློ་ཡིན་པའི་ཕྱིར་ཏེ།
དོན་རྣམ་དང་ཤེས་རྣམ་སྒོམ་པ་ཡིན་ཁྱབ་མཉམ་ཡིན་ཚུལ་ཡོད་པའི་ཕྱིར་ཏེ། དེ་གཉིས་བསྒོམ་པ་ཡིན་ཁྱབ་མཉམ་
ཡིན་པའི་ཕྱིར་ཏེ། ཡིག་ཆར། ཁ་ཅིག ཤེས་རྣམ་ཁོ་ན་བསྒོམ་བྱ་ཡིན་གྱི་དོན་རྣམས་མིན་ཟེར། ལ་ལ་དོན་རྣམ་
ཁོ་ན་བསྒོམ་བྱ་ཡིན་གྱི་ཤེས་རྣམ་མིན་ཟེར། ཞེས་སོགས་དང་། སྡོམ་ལས། དོན་རྣམ་ཤེས་རྣམ་གཉིས་ལས་བསྒོམ་
བྱ་དངོས། ། གང་ཡིན་ཁ་ཅིག་རྩོད་པ་དོན་ཆུང་སྟེ། ། ཞེས་གསུངས་པའི་ཕྱིར། གཞན་ཡང་། རྒྱས་བཤད་ཀྱི་
སྐབས་སུ་ཤེས་རྣམ་གཙོ་བོར་བསྟན་པར་ཐལ། གཞི་ཤེས་དང་ལམ་ཤེས་གཉིས་ནི་བཤད་མ་ཐག་པ་ལྟར་དང་།
སུམ་ཅུ་བདུན་དང་ཞེས་སོགས་ཀྱིས་ཀྱང་ཤེས་རྣམ་གཙོ་བོར་བསྟན་པའི་ཕྱིར་ཏེ། རྣམ་མཁྱེན་གྱི་རྣམ་པ་བརྒྱ་རྩ་
བཅུ་ལས་ཉན་ཐོས་ལ་ཡོད་པ་དང་རྗེས་སུ་མཐུན་པ་སོ་བདུན་དང་། བྱང་སེམས་ལ་ཡོད་པ་དང་རྗེས་སུ་མཐུན་པ་སོ་
བཞི་དང་། སངས་རྒྱས་ཁོ་ན་ལ་ཡོད་པ་སོ་དགུ་ཞེས་འདྲེན་དགོས་ལ། དེ་ལྟར་ན་རྒྱུས་བཤད་དུ་ཤེས་རྣམ་གཙོ་
བོར་མ་བསྟན་པར་ཁས་ལེན་མི་རིགས་བའི་ཕྱིར་ཏེ། རྣམ་བཤད་དུ། མདོར་བསྟན་གྱི་སྐབས་སུ་ཤེས་རྣམ་དང་།

· 56 . 
དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
མ
རྒྱས་བཤད་དུ་དོན་རྣམ་གཙོ་བོར་སྟོན་པའི་རྣམ་བཞག་མ་བྱས་པར་དེ་གཉིས་ཀས་ཤེས་རྣམ་གཙོ་བོར་བསྟན་པའི་
དབང་དུ་བྱས་ནས། རྣམ་མཁྱེན་གྱི་རྣམ་པའི་སྐབས་སུ་ཉན་ཐོས་ལ་ཡོད་པ་དང་རྗེས་སུ་མཐུན་པ་སོགས་དང་།
འཕགས་པ་གསུམ་གྱི་ཡོན་ཏན་ཐམས་ཅད་སངས་རྒྱས་ཀྱི་ཡོན་ཏན་དུ་ཡར་ལྡན་གྱི་ཚུལ་གྱིས་བསྡུས་པ་ལ་དགོངས་
ནས་བརྒྱ་རྩ་བཅུར་དབྱེ་བར་གསུངས་པ་གང་ཞིག གསེར་ཕྲེང་དུ་བཤད་ཚུལ་དེ་བཀག་ནས་མདོར་བསྟན་དུ་ཤེས་
རྣམ་དང་རྒྱས་བཤད་དུ་དོན་རྣམ་གཙོ་བོར་བསྟན་པའི་དབང་དུ་བྱས་ནས་འཕགས་པ་གསུམ་གྱི་རྒྱུད་ལ་དོན་རྣམ་
བརྒྱ་རྩ་བཅུ་ཡོད་པས། དེ་རྒྱས་བཤད་ཀྱིས་གཙོ་བོར་བསྟན་པར་གསུངས་པའི་ཕྱིར། དང་པོ་དེར་ཐལ། རྣམ་
བཤད་ལས། རྣམ་མཁྱེན་གྱི་ཡེ་ཤེས་ཡིན་ཡང་སྡེ་ཚན་གྱི་སྒོ་ནས་གསུམ་དུ་དབྱེར་རུང་སྟེ། རྣམ་པར་བཞག་པའི་
རྟེན་སློབ་མ་ཉན་ཐོས་དང་། བྱང་ཆུབ་སེམས་དཔའ་དང་། སངས་རྒྱས་རྣམས་ལ་རིམ་པ་བཞིན་དུ་འབྲེལ་བ་ལ་
ལྟོས་ནས་བཞག་པའི་ཕྱིར། རྟེན་གྱི་གང་ཟག་གི་རིགས་དབྱེ་བའི་སྒོ་ནས་རྣམ་མཁྱེན་ཉིད་ལ་གསུམ་དུ་དབྱེར་རུང་
སྟེ། རྣམ་མཁྱེན་ཉིད་ལ་རིགས་ཀྱི་སྒོ་ནས་ཀུན་མཁྱེན་གསུམ་དུ་ཕྱེ་བས་ན་གསུམ་ཡོད་པའི་ཕྱིར། རྒྱུ་མཚན་ནི་གང་
ཟག་གསུམ་གྱི་རྒྱུད་ལ་མཁྱེན་པས་བསྡུས་པའི་ལམ་གྱི་བདེན་པ་མི་འདྲ་བ་གསུམ་ཡོད་པའི་རྗེས་སུ་མཐུན་པར་རྣམ་
མཁྱེན་ཉིད་ལ་གསུམ་དུ་ཕྱེ་བས་སོ། ། གསུམ་པ་འགྲེལ་བ་ནི། དྲན་པ་ཉེ་བར་བཞག་པ་ནས་བཟུང་སྟེ་སངས་རྒྱས་
ཀྱི་རྣམ་པའི་མཐར་ཐུག་པའི་བར་གྱི་ཡེ་ཤེས་མཐར་ཕྱིན་པ་རྣམས་ནི་ཐམས་ཅད་མཁྱེན་པ་ཉིད་གསུམ་གྱི་ལམ་ཡིན་
པའི་སྒོ་ནས་ཉན་ཐོས་རྣམས་ལ་རྣམ་པ་སུམ་ཅུ་རྩ་བདུན་དང་། བྱང་ཆུབ་སེམས་དཔའ་རྣམས་ལ་སུམ་ཅུ་རྩ་བཞི་
དང་། སངས་རྒྱས་རྣམས་ལ་སུམ་ཅུ་རྩ་དགུར་ཡོད་པ་དང་རྗེས་སུ་མཐུན་པར་བརྒྱ་དང་བཅུར་བཞེད་དོ། ། ཞེས་
བྱ་བ་ཡིན་ནོ། ། རྣམ་པར་བཞག་པའི་རྟེན་ཐ་དད་པའི་སྒོ་ནས་ཀུན་མཁྱེན་གསུམ་དུ་ཕྱེ་བའི་ཕྱིར་རོ། ། རྣམ་
མཁྱེན་ཉིད་ལ་ཀུན་མཁྱེན་གསུམ་དུ་དབྱེར་རུང་སྟེ། རྣམ་པ་ཐམས་ཅད་མཁྱེན་པ་ཉིད་ཀྱིས་འཕགས་པའི་གང་ཟག་
ཐམས་ཅད་ཀྱི་མཁྱེན་པའི་ཡོན་ཏན་ཡར་ལྡན་གྱི་ཚུལ་དུ་བསྡུས་པའི་ཕྱིར། ཞེས་དང་། གཉིས་པ་དེར་ཐལ།
གསེར་ཕྲེང་ལས། གཉིས་པ་ལ་གཉིས་ལས། རྩོད་པ་ནི་ནས་གཞན་ལན་ནི། རྣམ་པ་འདི་དག་དངོས་སུ་ན་སངས་
རྒྱས་ཁོ་ན་ལ་ཡོད་ཅིང་རྣམ་མཁྱེན་ཁོ་ན་ཡིན་མོད། རྟེན་གསུམ་ལ་ཡོད་པ་དང་མཁྱེན་གསུམ་དུ་ཕྱེ་བ་ནི་རྣམ་མཁྱེན་
གྱིས་འཕགས་པའི་གང་ཟག་ཐམས་ཅད་ཀྱི་ཡོན་ཏན་ཡར་ལྡན་དུ་བསྡུས་པས་ཉན་ཐོས་དང་བྱང་སེམས་ཀྱི་རྒྱུད་ལ་
སྐྱེས་པའི་སོ་བདུན་དང་སོ་བཞི་དང་རྗེས་སུ་མཐུན་པ་རྣམ་མཁྱེན་ལ་ཡོད་པ་དེ་དག་ལ་དེ་དག་གི་མིང་གིས་བཏགས་
ནས་བསྟན་པ་ཙམ་མོ་ཞེས་སྔ་མ་དག་འཆད་དེ། ལམ་གྱི་བདེན་པའི་རྗེས་མཐུན་པར། ། ཞེས་པའི་དོན་དུ་སེམས་
སོ། ། ནས། ནོར་བ་ཁོ་ནའོ། ། རང་གི་ལན་ནི། སོ་བདུན་དང་སོ་བཞིའི་རྣམ་པ་འདི་དག་རྣམ་མཁྱེན་གྱི་ཤེས་
པའི་རྣམ་པ་མིན་ལ་རྒྱུའི་རྣམ་པ་ཙམ་ཡང་མ་ཡིན་ནོ། ། འོ་ན་ཅི་ཞེ་ན། སྔར་འགྲེལ་ཆེན་གཉིས་ཀྱི་ལུང་དྲངས་པ་

57 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ལྟར་རྣམ་པ་རྒྱས་བཤད་དུ་མཁྱེན་གསུམ་གྱིས་རྟོགས་པར་བྱ་བའི་ཡུལ་གྱི་ཁྱད་པར་དོན་གྱི་རྣམ་པ་གཙོ་བོར་བསྟན་
པས། འདིར་ཡང་རྣམ་མཁྱེན་གྱིས་རྟོགས་པར་བྱ་བའི་རྣམ་པ་བསྟན་ཅིང་དེ་ལ་སྤྱིར་བདེན་པ་བཞི་ཡོད་མོད།
འོན་ཀྱང་། འདིར་ལམ་བདེན་དང་དེ་ཡང་མཁྱེན་གསུམ་དུ་ཕྱེ་བས་མཁྱེན་གསུམ་གྱི་ལམ་གསུམ་ལ་བརྟེན་པའི་
རྣམ་པ་བརྒྱ་དང་བཅུ་སྟེ། ཞེས་སོགས་གསུངས་པའི་ཕྱིར། ཁྱབ་སྟེ། རྣམ་བཤད་དུ་མདོར་བསྟན་དུ་ཤེས་རྣམ་
དང་རྒྱས་བཤད་དུ་དོན་རྣམ་གཙོ་བོར་བསྟན་ཞེས་པའི་ཚིག་ཟུར་ཙམ་ཡང་མེད་ལ། གསེར་ཕྲེང་དུ་དོན་རྣམ་གཙོ་
བོར་བསྟན་པ་རང་ལུགས་སུ་བྱས་ནས། ཉན་ཐོས་ལ་ཡོད་པ་དང་རྗེས་སུ་མཐུན་པ་སོ་བདུན་སོགས་སུ་འདོད་པ་
རང་ལུགས་མིན་པར་གསུངས་ལ། རྣམ་བཤད་ལས་དེ་རང་ལུགས་སུ་བྱས་པའི་ཕྱིར་རོ། ། དེས་ན་རྣམ་པའི་
བསྟན་ཚུལ་རྣམ་བཤད་དང་གསེར་ཕྲེང་གི་བཤད་ཚུལ་འདྲ་བར་བཤད་པ་ནི་ཉ་དང་ཉུང་མ་བསྲེས་པའོ་ཞེས་བཤད་
པ་སོགས་ལ་དཔྱད་གཞི་ཆེ། ཁ་ཅིག་ན་རེ། རྣམ་པ་སྦྱོར་བར་བཅས་རྣམས་དང་ཞེས་པའི་དངོས་བསྟན་གྱི་རྣམ་པ་
ནི་གཉེན་པོའི་མཚན་ཉིད་ཡིན་པས་རྣམ་པ་དེ་ལ་མཚན་ཉིད་ཡོད་པར་བཤད་པ་མི་རིགས་ཏེ། རྣམ་བཤད་ལས།
སྐབས་འདིར་ཉི་སྣང་དུ་བྱེ་བྲག་ནི་མི་མཐུན་པའི་ཕྱོགས་གང་གི་གཉེན་པོའི་མཚན་ཉིད་གང་ཡིན་པ་སྟེ། དཔེར་ན་
རྟག་པར་འཛིན་པ་ལ་མི་རྟག་པ་ལ་སོགས་པ་བཞིན་ནོ། ། ཞེས་བཤད་པས། རྣམ་པའི་མཚན་ཉིད་དུ་འཆད་པ་ནི་
སྐབས་འདིར་རྣམ་པའི་དབྱེ་བ་རྒྱས་པར་བཤད་པ་འདིས་ཅི་བྱེད་མ་ཤེས་པས་གཞུང་གི་དོན་ལོག་པར་འཆད་པ་ཡིན་
ཏེ། སྔར་དགོས་འབྲེལ་གྱི་རྩོད་སྤོང་གི་སྐབས་སུ། གཞི་གཉེན་རྣམ་པ་གསུམ་ག་བརྗོད་བྱར་བསྡུས་པས་མཚོན་
ནས་མཁྱེན་གསུམ་བརྗོད་བྱར་སྡུད་པའི་ལན་བཏབ་པའི་སྐབས་དོན་བོར་བར་འགྱུར་བ་ཡིན་ནོ། ། དེས་ན་བྱང་
ཆུབ་སེམས་དཔའི་རྒྱུད་ཀྱི་ཕུང་བོ་མི་རྟག་པར་མངོན་སུམ་དུ་རྟོགས་པའི་ཡེ་ཤེས་དེ། ཕུང་བོ་རྟག་འཛིན་གྱི་སྒོ་
འདོགས་དེའི་གཉེན་པོ་ཡིན་ཏེ། ཕུང་བོ་མི་རྟག་པའི་རྣམ་པ་ལེགས་པར་ཤར་བའི་སྒོ་ནས་ཅིག་ཤོས་ལ་དངོས་སུ་
གནོད་པའི་ཕྱིར་ཞེས་པའི་དོན་ཏེ། དེ་བཞིན་དུ་རྣམ་པ་མཐའ་དག་ལ་སྦྱར་བར་བྱ་བ་ཡིན་ནོ། ། ཞེས་གསུངས་
པའི་ཕྱིར་ཟེར། ཡང་ཁ་ཅིག དེ་མི་རིགས་ཏེ། གཞི་མེད་པའི་རྣམ་པ་མེད་པས། དེའི་མཚན་ཉིད་མེད་པ་ལ་
དགོངས་ནས་རྣམ་བཤད་ལས་དེ་ལྟར་གསུངས་ཀྱི། རྣམ་བཤད་དང་གསེར་ཕྲེང་གཉིས་ཀར་རྣམ་པའི་མཚན་ཉིད་
གསུངས་པའི་ཕྱིར་ཏེ། སྐབས་བཞི་བའི་མཐའ་དཔྱོད་ལས། དང་པོ་ལ་ཁ་ཅིག སྐབས་འདིའི་རྣམ་པའི་མཚན་
ཉིད་བྱས་པར། ལ་ལ་ན་རེ། དེ་མི་འཐད་པར་ཐལ། འདིར་རྣམ་པ་ལ་མཚན་ཉིད་བྱས་ན་ལོག་བཤད་ཡིན་པའི་
ཕྱིར་ཏེ། རྣམ་བཤད་ལས། ནས། གོང་འོག་བསྒྲིག་མི་ཤེས་པའི་བླུན་པོ་ཁ་བཙུམ་སྟེ་བསྡད་ན་བསྟན་པ་ལ་ཕན་
ནོ། ། ཞེས་གསུངས་པའི་ཕྱིར་ཟེར། ཁོ་ན་རེ། ཡིག་ཆར་དེ་ལྟར་གསུངས་ཀྱང་། རྣམ་བཤད་ཀྱི་དགོངས་པར་མི་
འགྲོ་སྟེ། རྣམ་བཤད་ཀྱི་ལུང་དེའི་དོན་ནི་འདིར་བསྟན་རྣམ་པ་ནི་གཉེན་པོའི་མཚན་ཉིད་ཡིན་པས་དེའི་མཚན་

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
ཉིད་འཇོག་མི་རུང་བའི་ཕྱིར་ཏེ། མཚན་མཚོན་འགལ་བའི་ཕྱིར་ཞེས་པའོ། ། དེ་ཡང་རྣམ་བཤད་ལས། དང་བོ་
ལ་སྦྱོར་བའི་རྣམ་པ་ནི། དེའི་འཛིན་སྟངས་ཀྱི་བྱེ་བྲག་སྟེ། དབྱེ་ན་བརྒྱ་བདུན་ཅུ་རྩ་གསུམ་མོ། ། འདིར་བསྟན་
པའི་རྣམ་པ་མཚོན་བྱར་བྱས་ནས། དེའི་མཚན་ཉིད་ཁ་བསྐང་བ་ནི། རྣམ་པ་ཞེས་བྱ་མཚན་ཉིད་དེ། ། ཞེས་པའི་
དོན་མ་རྟོགས་པ་སྟེ། དེ་ནི་འཕགས་པའི་འགྲེལ་བར། གཉེན་པོའི་མཚན་ཉིད་བསྟན་པར་བཤད་ཀྱི། རྣམ་པའི་
མཚན་ཉིད་དུ་མ་བཤད་ཅིང་། དེ་ལྟ་ན་གཞི་དང་གཉེན་པོ་དང་རྣམ་པ་གསུམ་ག་བསྟན་བཅོས་སུ་བཤད་པའི་
སྐབས་དོན་སྟོར་བར་འགྱུར་བའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། སྐབས་འདིར་རྣམ་པ་མཚོན་བྱ་
ཡིན་ན། སྡུག་བདེན་གཞི། དེ་ལ་དམིགས་ནས་མི་རྟག་པའི་རྣམ་པའི་ཤར་བའི་བློ་ནི་རྣམ་པའམ་མཚན་ཉིད།
སྡུག་བདེན་རྟག་པར་འཛིན་པ་དང་འཛིན་སྟངས་དངོས་སུ་འགལ་བའི་གཉེན་པོ་ནི། མཚོན་བྱར་བྱས་ནས་གཞི་མི་
རྟག་སོགས་དམིགས་པ་དོན་རྣམ་བརྒྱ་དང་དོན་གསུམ་གྱི་རྣམ་པ་ཤར་བའི་ཡེ་ཤེས་བརྒྱ་དང་དོན་གསུམ་ནི་མཚན་
ཉིད། དེ་ལ་དམིགས་ནས་སྡུག་བདེན་རྟག་པར་འཛིན་པ་སོགས་མི་མཐུན་ཕྱོགས་བརྒྱ་དང་དོན་གསུམ་དང་འཛིན་
སྟངས་དངོས་སུ་འགལ་བའི་ཡེ་ཤེས་ནི་མཚོན་བྱར་བྱས་ནས་རྣམ་པའི་དབྱེ་བ་རྒྱས་པར་བཤད་པའི་སྐབས་དོན་སྟོར་
བར་འགྱུར་ཞེས་པའི་དོན་ཡིན་པའི་ཕྱིར་ཏེ། རྣམ་པའི་དབྱེ་བ་རྒྱས་པར་བཤད་པ་འདིས་ཅི་བྱེད་མ་ཤེས་ཞེས་པའི་
དོན་ཡང་དེ་ཡིན་པའི་ཕྱིར་ཏེ། ལུང་དེ་དག་གི་དོན་བཤད་ཚུལ་ཅིག་ཡོད་པའི་ཕྱིར་དང་། འདིས་གཞི་མེད་ཀྱི་རྣམ་
པ་ཞེས་པའི་ཚིག་ཙམ་ཡང་རྣམ་བཤད་ལས་མི་འབྱུང་ལ། དེ་བཀག་ཟིན་པས་སྐབས་ཀྱང་མ་ཡིན་པའི་ཕྱིར་ཞེས་
ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། ལམ་བདེན་གྱི་རྣམ་པ་བཅོ་ལྔའི་དང་པོ་བཞི་མཐོང་ལམ། དེ་
ནས་སྒོམ་ལམ་ཟག་བཅས་ལྔ། མཐོང་ལམ་ཟག་མེད་དྲུག་སྟེ་ལམ་བདེན་གྱི་རྣམ་པ་བཅོ་ལྔ་ཡོད་པའི་ཕྱིར་ཏེ། རྣམ་
བཤད་ལས། ཉོན་མོངས་པའི་སྒྲིབ་པའི་གཉེན་པོ་ཉིད་དུ་ཟག་པ་མེད་པའི་མཐོང་བའི་ལམ་གཅིག་དང་། རང་
སངས་རྒྱས་དེ་དག་གི་ཤེས་བྱའི་སྒྲིབ་པའི་གཉེན་པོ་ཉིད་དུ་སྒོམ་པའི་ལམ་ཟག་པ་དང་བཅས་པ་དང་། མཐོང་བའི་
ལམ་ཟག་པ་མེད་པ་དང་། ཞེས་དང་། ཡིག་ཆར་ཡང་དེ་བཞིན་དུ་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་དེ། གཞན་དུ་ན་མཐོང་ལམ་ཁོ་ནས་ཉོན་སྒྲིབ་རྫོགས་པར་སྤོང་ནུས་སུ་ཐལ་བ་དང་། ཉོན་སྒྲིབ་ཀྱི་གཉེན་པོ་
རྫོགས་པར་མ་བསྟན་ པར་ ཐལ་ བ་དང་། འགྲེལ་ཆེན་གཉིས་ལས་ཀྱང་ཉོན་སྒྲིབ་ཀྱི་གཉེན་པོ་མཐོང་ལམ་དུ་
གསུངས་པ་མེད་པས་དེ་དག་དང་འགལ་པའི་སྐྱོན་འབྱུང་བའི་ཕྱིར་རོ། ། ཉོན་སྒྲིབ་ཀྱི་གཉེན་པོ་ལ་མཐོང་སྒོམ་
གཉིས་ཡོད་པར་ཁས་ལེན་དགོས་ཏེ། གསེར་ཕྲེང་ལས། ལམ་བདེན་གྱི་དང་པོ་བཞི་ལ་ཉན་ཐོས་ཀྱི་མཐོང་སྒོམ་
གཉིས་ཆར་ལ་བཞེད་པ་ལེགས་ཀྱང་། ཞེས་དང་། རྟོགས་དཀའི་སྣང་བ་ལས། ཟག་མེད་དེས་མཉམ་བཞག་
མཐོང་སྒོམ་གཉིས་ཀ་བསྡུས་སོ། ། ཞེས་གསུངས་པའི་ཕྱིར་ན་དཔྱད་གཞི་ཆེ། ཁ་ཅིག་ན་རེ། སྐབས་འདིར་

• 59 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བསྟན་གྱི་གཞི་ཤེས་ཀྱི་རྣམ་པ་ཉེར་བདུན་ཐེག་དམན་གྱི་དབང་དུ་བྱས་པ་ཡིན་ཏེ། རྔོག་ལོས། ལམ་ལ་དེ་ནི་བཅོ་
ལྔར་བཤད་ཅེས་པའི་ལམ་ལ་ཉན་རང་བྱང་སེམས་སངས་རྒྱས་ཀྱི་ལམ་ཡོད་པར་བཤད་ལ། རང་ལུགས་ཀྱིས་དེ་
འགོག་པའི་ཚེ། འདིར་བསྟན་པའི་ཤེས་རྣམ་ཉེར་བདུན་ནི་ཐེག་དམན་གྱི་ལམ་ཡིན་ལ། ཐེག་དམན་གྱི་ལམ་ནི་
ཐེག་ཆེན་གྱི་ལམ་ལ་དམིགས་པ་མི་སྲིད་དེ། ཐེག་དམན་གྱི་དྲན་ཉེ་རང་རྒྱུད་ཀྱི་ལུས་ཚོར་སེམས་ཆོས་བཞི་ཁོ་ན་ལ་
དམིགས་པར་གསུངས་པའི་ཕྱིར་ཏེ། གསེར་ཕྲེང་ལས། སློབ་དཔོན་གྱི་བཞེད་པ་དེ་ལ་རྔོག་ཆེན་པོ་ནི་ལམ་གསུམ་
གྱི་རྣམ་པ་འདི་དག་ནས། ཞེས་འཆད་དོ། ། འོན་ཀྱང་སྤྱིར་གཞི་ཤེས་ཀྱི་དམིགས་པ་ལ་དེར་འདུ་བས་མ་ཁྱབ་ཀྱང་
ལམ་བདེན་གྱི་སྐབས་སུ་འདུ་དགོས་ཏེ། འདི་མཁྱེན་གསུམ་གྱི་ནང་ནས་གཞི་ཤེས་འབའ་ཞིག་གི་སྐབས་ཡིན་པ་
དང་། ཉན་རང་གིས་རང་རྒྱུད་ཀྱི་ལུས་ཚོར་སེམས་ཆོས་ཉི་ཚེ་ལ་དམིགས་པས་ཐེག་ཆེན་ལས་དམིགས་པ་དམན་
པར་དབུས་མཐའི་འགྲེལ་བར་གསུངས་པའི་ཕྱིར་རོ། ། དེས་ན་འཕགས་པའི་དགོངས་པ་ཡང་སློབ་དཔོན་གྱི་འདི་
ངེས་པར་ཡིན་ཏེ། གཞན་དུ་ན་ཐེག་ཆེན་གྱི་ལམ་བདེན་ཉན་རང་གིས་མངོན་སུམ་དུ་རྟོགས་པར་འགྱུར་རོ། །
འཕགས་པས་མཐོང་སྒོམ་གྱི་ལམ་ཉིད་གསུངས་པས་ཀྱང་སངས་རྒྱས་ལ་ཇི་ལྟར་སྦྱར། མཁྱེན་པ་གསུམ་རྟེན་སོ་སོར་
ངེས་པས་སངས་རྒྱས་བྱང་སེམས་ལ་གཞི་ཤེས་ཀྱི་ཤེས་རྣམ་ཡོད་པར་མི་འཐད་དོ། ། ཞེས་དང་། ཡིག་ཆར་དེ་ལྟར་
གསུངས། སྡོམ་ལས་ཀྱང་། གལ་ཏེ་ཁྱོད་ལྟར་དམིགས་པའི་དབང་བྱས་ཀྱང་། ། ཉན་རང་རང་རྒྱུད་ལུས་ཚོར་
སེམས་ཆོས་ཙམ། ། དམིགས་ཕྱིན་དམན་ཞེས་དབུས་མཐའི་འགྲེལ་བར་གསུངས། ། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་པར་ཐལ། སྐབས་འདིར་བསྟན་པའི་གཞི་ཤེས་ཀྱི་ཤེས་རྣམ་ཉེར་བདུན་བྱང་སེམས་ཁོ་
ན་ལ་ཡོད་པའི་ཕྱིར་ཏེ། རྔོག་ལོས་ལམ་བདེན་གྱི་རྣམ་པ་བཅོ་ལྔ་བཤད་པའི་སྐབས་འདིར་རང་རྒྱལ་གྱི་ལམ་བསྡུས་
པ་འབྲེལ་མེད་དེ། རང་རྒྱལ་གྱི་ལམ་ནི་གཞི་ཤེས་ཡིན་ལ། དེ་ལ་དེའི་དམིགས་པ་མ་ཡིན་དགོས་ཤིང་། གལ་ཏེ་
བཅོ་ལྔའི་ཤེས་རྣམ་བསྟན་ཞེ་ན། རྒྱས་བཤད་དོན་རྣམ་གྱི་སྐབས་དང་འགལ་བར་འགྱུར་ཞེས་རྩོད་པ་ལ། བྱང་
ཆུབ་སེམས་དཔའི་གཞི་ཤེས་ཀྱི་རྣམ་པ་ཉེར་བདུན་སྐབས་འདིར་དངོས་སུ་བསྟན་དགོས་ཞེས་ལན་འདེབས་དགོས་
པའི་ཕྱིར་ཏེ། རྣམ་བཤད་ལས། སློབ་དཔོན་བདག་ཉིད་ཆེན་པོའི་བཞེད་པ་འདི་ལ་སྔོན་གྱི་བོད་ཁ་ཅིག་ན་རེ།
གཞི་ཤེས་ཀྱིས་རང་སངས་རྒྱས་ཀྱི་མངོན་རྟོགས་བསྡུས་པར་བཞེད་པ་འབྲེལ་བ་མེད་དེ། ནས། འདོད་པ་ཁོ་ནའོ་
ཞེས་གསུངས་པ་ནི་དཔྱད་པར་བྱ་སྟེ། བྱང་ཆུབ་སེམས་དཔའི་གཞི་ཤེས་ཀྱི་ངོ་བོར་གྱུར་བའི་ཤེས་རྣམ་ཉི་ཤུ་རྩ་
བདུན་སྐབས་འདིར་དངོས་སུ་མ་བསྟན་ན། རྣམ་རྫོགས་སྦྱོར་བའི་གཞི་ཤེས་ཀྱི་རྣམ་པ་མ་ལུས་པ་སྐབས་གཞན་དུ་
ཡང་དངོས་སུ་མ་བསྟན་པར་ཁས་ལེན་དགོས་པས། ཞེས་སོགས་གསུངས་པའི་ཕྱིར། ཁྱབ་སྟེ། ལམ་བདེན་གྱི་
རྣམ་པ་བཅོ་ལྔ་བཤད་པའི་སྐབས་འདིར་རང་རྒྱལ་གྱི་ལམ་བསྡུས་པར་ལན་མ་བཏབ་པའི་རྒྱུ་མཚན་ཡོད་པའི་ཕྱིར་

• 60 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
་་་་་་་་་་་， ，， ， ་་་་སས་ས་མ =པ་མ་་་་་ས་
ཟེར། ཁོ་ན་རེ། རྣམ་བཤད་ལས་དེ་ལྟར་གསུངས་པའི་དགོངས་པ་ཇི་ལྟར་ཡིན་དཔྱད་དགོས་ཏེ། རྩོད་ལན་
འབྲེལ་དཀའ་བའི་ཕྱིར་རོ། ། འོན་ཀྱང་རྣམ་བཤད་ཀྱི་བཤད་ཚུལ་སྔ་ཕྱི་བསྡུར་ན་རྒྱས་བཤད་དུ་ཤེས་རྣམ་གཙོ་བོར་
བསྟན་ཅིང་། འདིར་དངོས་སུ་བསྟན་པའི་ཤེས་རྣམ་ཉེར་བདུན་བྱང་སེམས་ཁོ་ནའི་དབང་དུ་བྱས་པ་ལ་སུས་ཀྱང་
སྙོན་མི་རུང་བའི་ཕྱིར་རོ། ། འོན་ཀྱང་སྡོམ་ལས། གལ་ཏེ་ཁྱོད་ལྟར་དམིགས་པའི་དབང་བྱས་ཀྱང་། ། སོགས་
སྐབས་རྔོག་ལོའི་རྩོད་ལན་གསེར་ཕྲེང་ལྟར་གསུངས་པས་རྒྱས་བཤད་དུ་དོན་རྣམ་གཙོ་བོ་དང་། ལམ་བདེན་གྱི་
རྣམ་པ་བཅོ་ལྔའི་སྐབས་སུ་རང་རྒྱལ་གྱི་ལམ་དངོས་བསྡུས་པར་ཁས་ལེན་དགོས། འདིར་བསྟན་གཙོ་བོ་རྣམ་བཞག་
རྟེན་ཤེས་ནས། ། རྗེས་སུ་བཟུང་ཕྱིར་སེམས་དཔའི་བསྐྱེད་བྱ་ཙམ། ། ཡིན་ཕྱིར་དམན་ལའང་མིན་ཞིང་རྒྱལ་
ལའང་མིན། ཞེས་པ་ནི་རྣམ་བཤད་ལྟར་ཡིན། དེ་ལྟར་ན་རྒྱས་བཤད་དུ་ཤེས་རྣམ་དང་། རང་རྒྱལ་བསྡུས་པའང་
དངོས་མིན་པར་ཁས་ལེན་དགོས། དེས་ན་ཡིག་ཆར་གཉིས་ཀ་རང་ལུགས་སུ་གསུངས་པ་འདྲ་ལ། བཤད་ཚུལ་
གཉིས་ཀར་རང་ལུགས་སུ་ཁས་བླངས་ན་འགལ་འདུའི་ཕུང་བོར་འགྱུར་བའི་ཕྱིར་ཟེར་ན་དཔྱད་གཞི་ཆེ། ཁ་ཅིག་
ན་རེ། འདིར་བསྟན་དོན་རྣམ་བརྒྱ་དང་དོན་གསུམ་ནི་རིམ་བཞིན་ཤེས་རྣམ་བརྒྱ་དང་དོན་གསུམ་གྱི་ཡུལ་ཞིག་
དགོས་ཏེ། གསེར་ཕྲེང་ལས། གཞི་ཤེས་ཀྱི་རྟོགས་པར་བྱ་བའི་རྣམ་པ་དེ་གང་ན། ཞེས་དང་། ལམ་ཤེས་ཀྱི་
རྟོགས་བྱའི་རྣམ་པ་གང་ན། ཞེས་དང་། རྣམ་མཁྱེན་གྱི་རྟོགས་བྱའི་རྣམ་པ་གང་ན་ཞེས་དང་། རྣམ་བཤད་ཀྱང་
དྲངས་ཟིན་པའི་ཕྱིར་ཟེར། ཡང་ཁ་ཅིག དེ་ལྟ་མ་ཡིན་ཏེ། སྡོམ་ལས། ཁ་ཅིག་བྱེད་པོ་བདག་མེད་རྟོགས་སོགས་
གཞི། ། བཅོ་ལྔར་དབྱེ་བའི་དོན་རྣམ་མ་ཡིན་ཏེ། ། ལམ་གྱི་རྣམ་པ་སྒོམ་བྱེད་ཡིན་ཕྱིར་ཟེར། ། མ་ངེས་ལམ་སྟེང་
འདིར་བསྟན་དོན་རྣམ་ལ། ། ལམ་དེའི་འཛིན་སྟངས་ཡུལ་ཞིག་མི་དགོས་ཕྱིར། ། ཞེས་གསུངས་པའི་ཕྱིར་ཟེར།
ཁོ་ན་རེ། བཤད་ཚུལ་དེ་ནི་མི་འཐད་དེ། དོན་རྣམ་བརྒྱ་རྩ་བཅུ་རྟོགས་བྱ་དང་། ཤེས་རྣམ་བརྒྱ་རྩ་བཅུ་རིམ་
བཞིན་དེ་རྟོགས་བྱེད་དུ་གསེར་ཕྲེང་ལས་གསུངས་པ་བཞིན་སྡོམ་རང་ཉིད་ལས་ཀྱང་། སྔ་མར་མི་ཟློས་དེར་ནི་
མཁྱེན་པ་གཉིས། ། རྟོགས་བྱེད་དང་འདིར་རྟོགས་བྱར་བསྟན་ཕྱིར་དང་། ། ཞེས་གསུངས་པའི་ཕྱིར། ཁྱབ་སྟེ།
ཉེར་བདུན་དང་སོ་བཞིའི་སྐབས་སུ་དེ་རྣམས་རྟོགས་བྱའི་གཞི་ཤེས་དང་ལམ་ཤེས་གཉིས་རྟོགས་བྱེད་དུ་བསྟན་ལ།
རྣམ་མཁྱེན་གྱི་རྣམ་པའི་སྐབས་འདིར་མཁྱེན་པ་གཉིས་རྟོགས་བྱར་བསྟན་ཞེས་པའི་དོན་ཡིན་པའི་ཕྱིར་ཏེ། གསེར་
ཕྲེང་ལས། སྔར་གྱི་ཉེར་བདུན་དང་སོ་དྲུག་གི་དོན་རྣམ་དེ་གཉིས་རྟོགས་པར་བྱེད་པ་པོ་ནི་འདིའི་སོ་བདུན་སོ་བཞི་
ཡིན་པའི་ཕྱིར། ཡུལ་ཅན་འདི་དག་དམིགས་པར་བཤད་པ་ན་དེ་དག་གི་ཡུལ་བདེན་བཞི་ཡང་འདིའི་དམིགས་པར་
འགྱུར་ཏེ། ལམ་དེའི་དམིགས་ཡུལ་དང་རྣམ་པ་འདི་ལྟ་བུའོ་ཞེས་མ་བཟུང་བར་དེ་ཤེས་པར་བྱེད་མི་ནུས་པས་
སོ། ། ཞེས་བྱུང་ལ། སྡོམ་ལུང་དེ་གསེར་ཕྲེང་གི་གཞུང་འདིའི་དོན་བསྡུས་པའི་ཕྱིར་རོ། ། འོན་ཀྱང་སྡོམ་ལྟར་ན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 61 ，
- -- -- - བ
ཉེར་བདུན་དང་སོ་བཞིའི་སྐབས་སུ་གཞི་ཤེས་ཀྱི་རྣམ་པ་ཉེར་བདུན་དང་ལམ་ཤེས་ཀྱི་ཤེས་རྣམ་སོ་དྲུག་དོན་རྣམ་
ཉེར་བདུན་དང་སོ་དྲུག་གི་ཤེས་རྣམ་དུ་བསྟན་པར་ཐལ། དེ་རྣམས་རྟོགས་བྱེད་དུ་བསྟན་པའི་ཕྱིར། རྟགས་
བཤད་མ་ཐག་པས་སྒྲུབས། འདོད་ན། ལམ་བདེན་གྱི་རྣམ་པ་བཅོ་ལྔ་ལ་དེར་ཐལ། འདོད་པའི་ཕྱིར། འདོད་མི་
ནུས་ཏེ། ཤེས་རྣམ་ཡིན་ཀྱང་ཞེས་སོགས་ཞིབ་ཆ་གསུངས་པ་དང་འགལ་བའི་ཕྱིར་ཟེར་ན་ཞིབ་ཆ་དགོས། ཁ་ཅིག་
ན་རེ། ལམ་ཤེས་ཀྱི་དོན་རྣམ་སོ་དྲུག་ནི་འདོད་ཆགས་དང་བྲལ་བའི་རྣམ་པ་ནས། དངོས་པོ་མེད་པའི་ངོ་བོ་ཉིད་
སྟོང་བ་ཉིད་ཀྱི་བར་འཇོག་དགོས་ཏེ། གསེར་ཕྲེང་ལས། ལམ་ཤེས་ཀྱི་རྟོགས་བྱའི་རྣམ་པ་གང་ན། འདོད་ཆགས་
དང་བྲལ་བའི་རྣམ་པ་ནས་བཟུང་སྟེ་དངོས་པོ་མེད་པའི་ངོ་བོ་ཉིད་སྟོང་བ་ཉིད་ཀྱི་རྣམ་པའི་བར་སོ་དྲུག་མདོ་ལས་
བསྒྲགས་པའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ལྟར་མི་རིགས་ཏེ། དེ་ལྟར་ན་ཀུན་
འབྱུང་གི་རྣམ་པ་བརྒྱད་འདྲེན་ཚེ་གཉེན་པོ་བརྒྱད་འདྲེན་དགོས་པར་འགྱུར་ལ། དེ་གསེར་ཕྲེང་ལས་བཀག་ཀྱང་
འདོད་ཆགས་དང་བྲལ་བ་སོགས་གཉེན་པོ་ཡིན་དགོས་པའི་ཕྱིར། དང་པོ་དེར་ཐལ། གསེར་ཕྲེང་ལས། འགྲེལ་
བ་རྣམས་ཀྱི་ཚིག་ལ་གཉེན་པོ་བརྒྱད་པོ་དེ་ཉིད་ཀུན་འབྱུང་གི་རྣམ་པ་བརྒྱད་ལ་འདྲེན་པ་ལྟར་སྣང་ཡང་དོན་རྣམ་གྱི་
སྐབས་ཡིན་པས་སྔར་བཤད་པ་ཉིད་འཐད་དོ། ། ཞེས་དང་། གཉིས་པ་དེར་ཐལ། དེ་ཉིད་ལས། གང་ཞིག་གང་
གི་གཉེན་པོ་ཡིན་ན་གཉེན་པོར་གྱུར་བ་ཡིན་ནོ། ། གང་ན། འདོད་ཆགས་དང་བྲལ་བའི་རྣམ་པ་ནས་སེམས་ཅན་
མེད་པའི་རྣམ་པའི་བར་བརྒྱུད་དག་ནིའོ། ། ཞེས་གསུངས་པའི་ཕྱིར། དེས་ན་སྤང་བྱ་བརྒྱད་འདྲེན་དགོས་ཏེ།
དེ་ཉིད་ལས། རྒྱུའི་བདེན་པ་ཀུན་འབྱུང་ལ་ནི་དེའི་རྣམ་པ་སྤང་བྱ་བརྒྱད་ཡིན་ནོ། ། ཞེས་གསུངས་པའི་ཕྱིར་ཟེར་
ན། རྣམ་བཤད་དང་རྟོགས་དཀའི་སྣང་བ་གཉིས་ཀར་དོན་རྣམ་དེ་དག་གསལ་བར་མ་གསུངས་ལ། གསེར་ཕྲེང་
དུ་སྔར་བཤད་པ་ཉིད་འཐད་དོ་ཞེས་པ་ཙམ་ལས་མ་གསུངས་པས་དཔྱད་དགོས་སོ། ། སྐབས་འདིར་གསེར་ཕྲེང་
ལས་འདུན་པ་ཉོན་མོངས་ཅན་ཡུལ་ངེས་ཀྱི་འདུན་པར་གསུངས་པ་ལ་བཤད་ཚུལ་མང་ཡང་ཁོ་བོས་བྲིས་པའི་པད་
དཀར་ཕྲེང་བའི་དོགས་དཔྱོད་དང་། སེམས་སེམས་བྱུང་གི་དོགས་དཔྱོད་ལས་ཤེས་པར་བྱའོ། ཁ་ཅིག་ན་རེ།
གང་ཟག་གི་བདག་འཛིན་དུ་གྱུར་བའི་ཞེ་སྡང་ཡོད་དེ། ཆགས་སྡང་རྨོངས་གསུམ་གྱི་ཞེན་ཡུལ་མེད་པ་གང་ཟག་གི་
བདག་མེད་ཕྲ་མོ་ཡིན་པའི་ཕྱིར་ཏེ། བྱང་སེམས་མཐོང་ལམ་པའི་རྒྱུད་ཀྱི་གང་ཟག་གི་བདག་མེད་ཕྲ་མོ་མངོན་སུམ་
དུ་རྟོགས་པའི་ཡེ་ཤེས་དེས་དེ་རྟོགས་པའི་ཕྱིར་ཏེ། རྣམ་བཤད་ལས། བྱང་སེམས་མཐོང་ལམ་པའི་རྒྱུད་ཀྱི་གང་
ཟག་གི་བདག་མེད་མངོན་སུམ་དུ་རྟོགས་པའི་ཡེ་ཤེས་ཆོས་ཅན། ནས། འདོད་ཆགས་ཀྱི་ཞེན་ཡུལ་མེད་པ་དང་།
ཞེ་སྡང་གི་ཞེན་ཡུལ་མེད་པ་དང་། གཏི་མུག་གི་ཞེན་ཡུལ་མེད་པ་མངོན་སུམ་དུ་རྟོགས་པའི་བྱང་སེམས་ཀྱི་ཡེ་ཤེས་
ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེར་གྱུར་བའི་དེ་ལ་དགོངས་པ་ཡིན་གྱི། དེ་གང་

• 62 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཟག་གི་བདག་འཛིན་མ་ཡིན་པའི་ཕྱིར་ཏེ། སྡོམ་ལས། བདག་འཛིན་གྱུར་བའི་ཞེ་སྡང་དེ་ཡིས་གྲུབ། ། ཅེས་
གསུངས་པའི་ཕྱིར་ཟེར། ཡང་ཁ་ཅིག དེ་ཡང་མི་འཐད་དེ། ཐེ་ཚོམ་དང་ཁོང་ཁྲོ་དང་མཚུངས་ལྡན་གྱི་མ་རིག་པ་
ལ་གང་ཟག་གི་བདག་འཛིན་མ་ཡིན་པས་ཁྱབ་པའི་ཕྱིར་ཏེ། རྟེན་འབྲེལ་མཐའ་དཔྱོད་ལས། གཞན་ཡང་། ཐེ་
ཚོམ་ཁོང་ཁྲོ་གཉིས་དང་། སྒྲ་རྟག་འཛིན་རྟོག་པ་དང་མཚུངས་ལྡན་གྱི་མ་རིག་པས་ཀྱང་མ་ངེས་པའི་ཕྱིར། དང་པོ་
གྲུབ་སྟེ། ཀུན་བཏུས་ལས། ལྟ་བ་ནི་ཁོང་ཁྲོ་བ་དང་ཐེ་ཚོམ་དང་མཚུངས་པར་ལྡན་པ་མ་ཡིན་ཏེ། ཞེས་གསུངས་
པའི་ཕྱིར། ཁྱབ་སྟེ། བདག་འཛིན་དུ་གྱུར་པའི་ཁོང་ཁྲོ་དང་ཐེ་ཚོམ་མངོན་པ་གོང་འོག་གང་ནས་ཀྱང་མ་གསུངས་
པའི་ཕྱིར། གལ་ཏེ་འདིར་མངོན་པ་གོང་འོག་གང་རུང་དང་བསྟུན་མི་དགོས་སྙམ་ན། འོ་ན་རང་རྒྱུད་པའི་ཐུན་
མོང་མིན་པའི་ཉོན་མོངས། འཇོག་ཚུལ་ཇི་ལྟར་ཡིན། གཞུང་གང་དུ་གསུངས་པ་སྨྲས་ཤིག འོན་ཀྱང་བདག་
ཡོད་དམ་མེད་སྙམ་པའི་ཐེ་ཚོམ་བདག་འཛིན་གྱི་སྒྲོ་འདོགས་ཡིན་པའི་ཕྱིར་ཟེར་བ་སོགས་ལ་དཔྱད་དགོས་སོ། །
ཡང་ཁ་ཅིག དེས་བྱིན་གྱི་འཐད་པའི་རྣམ་པ་མ་གསུངས་པ་ནི་གདུལ་བྱའི་བསམ་པའི་དབང་གིས་ཡིན་པར་གསེར་
ཕྲེང་དང་ཡིག་ཆ་སོགས་སུ་གསུངས་པ་མི་འཐད་དེ། སྔ་མ་ཕྱི་མ་འདིའི་སྒྲུབ་བྱེད་ཡིན་པ་ལ་དགོངས་པའི་ཕྱིར།
རྟོགས་དཀའི་སྣང་བ་ལས། དེས་ན་སྔ་མ་རྣམས་ཕྱི་མ་འདིའི་སྒྲུབ་བྱེད་དུ་འགྱུར་བ་ལ་དགོངས་ནས་འདི་ལ་སྒྲུབ་
བྱེད་ལོགས་པ་མ་གསུངས་པ་ཡིན་ནོ། ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག་ན་རེ། སྡུག་བདེན་གྱི་
རྣམ་པ་ལྔ་ལས་མི་རྟག་སྡུག་བསྔལ་སྟོང་བདག་མེད་བཞི་ནི་རང་མཚན་དང་། ངོ་བོ་ཉིད་མེད་པ་ནི་སྤྱི་མཚན་ཡིན་ཏེ།
གསེར་ཕྲེང་ལས། སྔ་མ་བཞི་རང་རང་གི་ངོ་བོ་དང་། ཐ་མ་ནི་བཞི་གའི་ངོ་བོ་ཡིན་ཞིང་ཐམས་ཅད་ལ་ཁྱབ་པས་
རང་དང་སྤྱི་མཚན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། སྡུག་བདེན་གྱི་སྟེང་གི་
སྟོང་བ་བདག་མེད་བདེན་མེད་གསུམ་དོན་གཅིག་པའི་ཕྱིར། དེ་གསུམ་ལ་ཁྱབ་ཆེ་ཆུང་མེད་པའི་ཕྱིར། ཁྱབ་སྟེ།
ཁྱབ་ཆེ་ཆུང་མེད་ན་རང་སྤྱིའི་དོན་མི་རིགས་པར་འགྱུར་ཏེ། ། ཆོས་དེའི་རང་མཚན་ནི་ཆོས་དེའི་ཐུན་མོང་མིན་
པའི་མཚོན་བྱེད་དེ་མེ་ལ་ཚ་ཞིང་བསྲེག་པ་ལྟ་བུ་དང་། ཆོས་དེའི་སྤྱི་མཚན་ནི་ཆོས་དེའི་སྤྱི་ལྟ་བུ་སྟེ། བུམ་པ་ལ་མི་
རྟག་པ་དང་བདག་མེད་དང་ཡོད་པ་ལྟ་བུ་འཇོག་དགོས་ཏེ། གསེར་ཕྲེང་ལས། མཚན་ཉིད་ལ་རྣམ་གྲངས་དུ་མ་
ཞིག་ཡོད་དེ། མེའི་ཚ་བ་ལྟ་བུ་རང་ཉིད་གཞན་དང་ཐུན་མོང་མ་ཡིན་པར་མཚོན་པ་རང་གི་མཚན་ཉིད་དང།
བདག་མེད་དང་མི་རྟག་པ་ལྟ་བུ་ཆོས་དེ་དང་དེ་མ་ཡིན་གཉིས་ཀ་ལ་ཁྱབ་པར་བྱེད་པ་སྤྱིའི་མཚན་ཉིད། ཅེས་
གསུངས་པའི་ཕྱིར་ཟེར་ན་དཔྱད་དགོས་སོ། ཁ་ཅིག་ན་རེ། སྐབས་འདིར་འགོག་བདེན་གྱི་རྣམ་པ་ལ་སྟོང་ཉིད་
བཅུ་དྲུག་ཡོད་པའི་ཕྱིར་ཏེ། རྣམ་བཤད་ལས། འགོག་བདེན་གྱི་རྣམ་པ་བཞི་གཞིར་བཟུང་ནས་སྟོང་བ་ཉིད་ཀྱི་
རྣམ་པ་བཅུ་དྲུག་ཏུ་འབྱེད་པ་དང་། སྟོང་ཉིད་བཅུ་དྲུག་གློ་བུར་གྱི་དྲི་མ་དང་བྲལ་བ་འགོག་པའི་རྣམ་པ་སོགས་སུ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 63 •
སྒྲུབ་པ་གང་བྱས་ཀྱང་དོན་འདྲ་བར་མངོན་ནོ། ། ཞེས་གསུངས་པའི་ཕྱིར། ཡང་ཁ་ཅིག འགོག་བདེན་ལ་སྟོང་
ཉིད་བཅུ་དྲུག་མེད་པར་ཐལ། འགོག་བདེན་ལ་ཀུན་རྫོབ་བདེན་པས་ཁྱབ་པའི་ཕྱིར་ཏེ། སྐབས་བརྒྱད་པའི་མཐའ་
དཔྱོད་ལས། འགོག་བདེན་ལ་ཀུན་རྫོབ་བདེན་པས་ཁྱབ་པའི་ཕྱིར། ཞེས་གསུངས་པའི་ཕྱིར། ཁོ་ན་རེ། འདི་མི་
འཐད་པར་ཐལ། འགོག་བདེན་ལ་དོན་དམ་བདེན་པས་ཁྱབ་པའི་ཕྱིར་ཏེ། སྟོང་ཐུན་ལས། འགོག་བདེན་ལ་དེ་
བཞིན་ཉིད་ཀྱིས་ཁྱབ་པར་འདོད་པ་ལ་དབུ་སེམས་ཀྱི་མཁས་པ་སུ་ཡང་མི་མཐུན་པ་མེད་དོ། ། ཞེས་གསུངས་པའི་
ཕྱིར། འདི་ལ་ཁ་ཅིག ལུང་འདིའི་དོན་ནི་ཐལ་འགྱུར་བ་དང་སེམས་ཙམ་པའི་ལུགས་ལ་དགོངས་ཀྱི་རང་རྒྱུད་
པས་དེ་ལྟར་མི་འདོད་པའི་ཕྱིར་ཟེར་བ་དེ་ཡང་མི་འཐད་དེ། དེ་ལྟར་འདོད་པ་ལ་ཐལ་རང་ཁྱད་པར་མེད་པར་
གསུངས་པའི་ཕྱིར་ཏེ། དེ་ཉིད་ལས། འགོག་བདེན་དོན་དམ་བདེན་པར་འདོད་པ་ནི་ཐལ་འགྱུར་བའི་ཁྱད་ཆོས་
མ་ཡིན་གྱི་དབུ་མ་བ་ཐལ་རང་གང་གི་ལུགས་ལའང་ཁྱད་མེད་དེ། དེ་ལྟ་མ་ཡིན་ན་རང་རྒྱུད་པའི་ལུགས་ལ་ཆོས་ཉིད་
མངོན་སུམ་དུ་རྟོགས་པའི་མཐོང་ལམ་མཉམ་བཞག་ཡེ་ཤེས་ལ་བར་ཆད་མེད་ལམ་དང་རྣམ་གྲོལ་ལམ་གཉིས་སུ་བྱས་
པའི་རྣམ་གྲོལ་ལམ་གྱི་མཐོང་སྤང་ས་བོན་སྤངས་པའི་འགོག་པ་མངོན་དུ་བྱས་པར་ཁས་བླངས་པ་དང་འགལ་བའི་
ཕྱིར་དང་། ངོ་བོ་ཉིད་སྐུ་དང་རྫོགས་པའི་སངས་རྒྱས་ཀྱི་འགོག་བདེན་མཐར་ཐུག་མིང་གི་རྣམ་གྲངས་དང་དོན་
གཅིག་ཏུ་ཁས་བླངས་ནས་དེ་ལྟར་འདོད་པ་ནི་དག་པ་གཉིས་ལྡན་གྱི་ཆོས་ཉིད་ངོ་བོ་ཉིད་སྐུར་སྨྲས་པ་དང་ཆེས་
འགལ་བའི་ཕྱིར་དང་། ལུགས་དེ་ལ་ངོ་བོ་ཉིད་སྐུ་དོན་དམ་པའི་སྐུ་དང་འདུས་བྱས་ཀྱི་སྐུ་རྣམས་ཀུན་རྫོབ་ཀྱི་སྐུར་
གསུངས་པའི་རྣམ་བཞག་ཁས་བླང་དུ་མི་རུང་བར་ཐལ་བའི་ཕྱིར་དང་། མངོན་རྟོགས་རྒྱན་གྱི་འཕགས་སེང་གི་
འགྲེལ་བ་དག་ལས་འགོག་བདེན་གྱི་རྣམ་པ་ལ་སྟོང་ཉིད་བཅུ་དྲུག་ཕྱེ་བ་འབྲེལ་མེད་དུ་ཐལ་བའི་ཕྱིར་རོ། ། དེས་ན་
རྔོག་ལོ་ཆེན་པོ་ཡབ་སྲས་སོགས་དེ་ལྟར་འདོད་པ་ནི་དོན་དམ་བདེན་པ་ཤེས་བྱ་མ་ཡིན་པར་སྨྲ་ཞིང་འགོག་བདེན་
བློའི་ཡུལ་མ་ཡིན་པར་སྨྲ་མ་ནུས་པ་ཕུགས་སུ་འཚངས་པའི་གཏམ་ཡིན་ལ། འཇུག་པའི་རྣམ་བཤད་དུ་རྗེ་ཉིད་ཀྱིས།
འགོག་བདེན་ཀུན་རྫོབ་བདེན་པར་སྨྲ་བ་ནི་མཐའ་མ་ཆོད་པའོ། ། ཞེས་གསུངས་པ་ཡང་འཕགས་ཡུལ་གྱི་ཤིང་རྟ་
ཆེན་པོ་རང་རྒྱུད་པ་རྣམས་ལ་གསུངས་པའང་མ་ཡིན་ཞིང་། བོད་དུ་ཐལ་འགྱུར་བའི་ལུགས་ལ་འགོག་བདེན་ཀུན་
རྫོབ་བདེན་པར་འདོད་པ་བྱུང་བའང་མ་ཡིན་གྱི་རང་རྒྱུད་ཀྱི་གཞུང་འཆད་པའི་སྐབས་སུ་དེ་ལྟར་སྨྲ་བའི་མཁས་པ་
བརྗོད་མ་ཐག་པ་དེ་དག་ལ་གསུངས་པ་ཡིན་ནོ། ། གཞན་ཡང་ལུགས་དེ་ཐལ་རང་གི་ཁྱད་པར་དུ་སྨྲ་ན་ནི། འགོག་
བདེན་ཆོས་ཉིད་མིན་པར་ཐལ། དགག་བྱ་གང་བཅད་པས་ཆོས་ཉིད་དུ་འཇོག་པའི་དགག་བྱ་གཞི་མ་གྲུབ་ལ།
དགག་བྱ་གང་བཅད་པས་འགོག་བདེན་དུ་འཇོག་པའི་དགག་བྱ་དྲི་མ་གཞི་གྲུབ་པའི་ཕྱིར་ཞེས་པ་ལ་ཐལ་འགྱུར་བ་
ལྟར་ན་ཁྱབ་པ་མེད་ཀྱི། རང་རྒྱུད་པ་ལྟར་ན་ཁྱབ་པ་ཡོད་དོ་ཞེས་འདོད་དགོས་པར་འགྱུར་ལ། གཞན་རང་རྒྱུད་

• 64 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
- - - - ----- -- - -་་- ་་མ་ས་ག་- - - - - -
པའི་ལུགས་ལའང་འགོག་བདེན་ཀུན་རྫོབ་བདེན་པ་ཡིན་པའི་རྒྱུ་མཚན་ཅིའང་མེད་དོ། ། ཞེས་གསུངས་པའི་ཕྱིར།
ཁྱབ་སྟེ། ལུང་འདིས་ཐལ་རང་སེམས་ཙམ་པ་སུའི་ལུགས་ལའང་འགོག་བདེན་ལ་དོན་དམ་བདེན་པས་ཁྱབ་པར་
གསུངས་པ་ནི་ཚིག་ཟིན་ལ་ཤིན་ཏུ་གསལ་ལ། རྗེ་ཉིད་ཀྱི་འཇུག་པའི་ཊཱིཀ་ཆེན་དྲངས་མ་ཐག་པ་ལྟར་ནའང་དེ་ལྟར་
ཁྱབ་པར་གསལ་ལ། འོན་ཀྱང་གསེར་ཕྲེང་ལས། ཁ་ཅིག འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་
ཅིང་གཞན་དག་བཟློག་སྟེ་འདོད་པ་ནི་གཉིས་ཀས་ཀྱང་ཞིབ་ཏུ་མ་བརྟགས་པ་སྟེ། ཞེས་སོགས་ཀྱིས་འགོག་བདེན་
ལ་དེ་བཞིན་ཉིད་ཡིན་མིན་གཉིས་ཡོད་པར་གསུངས་པའི་རྗེས་སུ་འབྲང་ནས་དྲང་ངེས་མཐའ་དཔྱོད་ལས་ཀྱང་
འགོག་བདེན་ལ་གཉིས་ཡོད་པར་གསུངས་པ་སྟོང་ཐུན་དང་མི་མཐུན་པས་དཔྱད་རྒྱུ་མང་ལ། རྣམ་བཤད་དྲངས་
ཟིན་པ་ལྟར་ན། འགོག་པ། ཞི་བ། གྱ་ནོམ་པ། ངེས་འབྱུང་བཞི་དབྱེ་གཞིར་བྱས་ནས། དེ་ལས་སྟོང་ཉིད་བཅུ་
དྲུག་ཏུ་དབྱེ་ཚུལ་གཅིག་དང༌། སྟོང་ཉིད་བཅུ་དྲུག་གློ་བུར་གྱི་དྲི་མ་དང་བྲལ་བ་འགོག་བདེན་གྱི་རྣམ་པ་བཅུ་དྲུག་ཏུ་
འདོད་པ་གཉིས་ཀ་རང་ལུགས་སུ་གསུངས་པས། དེ་ལྟར་ན་ཕྱི་སྟོང་བ་ཉིད་གློ་བུར་གྱི་དྲི་མ་དང་བྲལ་བ་འགོག་
བདེན་དུ་འཇོག་ཚུལ་ཇི་ལྟར་ཡིན་དཔྱད་གཞི་ཤིན་ཏུ་ཆེ། སྡོམ་ལས། ཕྱི་དང་ནང་སོགས་བདེན་འཛིན་སྤངས་པ་
ཡི། འགོག་པ་བཅུ་དྲུག་སྟེང་གི་སྟོང་ཉིད་རྣམས། ། འདིར་བསྟན་འགོག་བདེན་རྣམ་པ་བཅུ་དྲུག་ཕྱིར། ། དེ་
རྟོགས་སྦྱོར་བ་དོན་དམ་རྣམ་ཅན་གསུངས། ། ཞེས་གསུངས་པ་རྣམས་ལ་དཔྱད་དགོས་ཀྱི་ཚིག་ཟིན་ལྟར་མི་རུང་སྟེ།
རྗེ་སོགས་ཀྱི་གསུངས་ཚུལ་དང་མི་མཐུན་པའི་ཕྱིར་ཏེ། རྣམ་བཤད་ལས། ཤེས་སྒྲིབ་ཀྱི་ས་བོན་སྤངས་པའི་བྲལ་
འབྲས་བསྡུས་པའི་འགོག་པའི་རྣམ་པའི་ངོ་བོ་ཉིད་ཆོས་ཅན། ནང་དང་ཕྱི་དང་གཉིས་ཀའི་སྟོང་བ་ཉིད་ཀྱི་འགོག་
པའི་རྣམ་པ་གསུམ་ཡོད་དེ། ནང་དང་ཕྱི་དང་གཉིས་ཀའི་དངོས་པོ་རྣམས་ལ་བདེན་པར་ཞེན་པ་དགག་པས་རབ་
ཏུ་ཕྱེ་བའི་བྲལ་བ་རྣམས་ཡོད་པའི་ཕྱིར། ཞེས་སོགས་ཀྱིས་བྲལ་བ་བཅུ་དྲུག་འགོག་བདེན་གྱི་རྣམ་པར་གསུངས་ཀྱི་
བྲལ་བའི་སྟེང་གི་སྟོང་ཉིད་འགོག་བདེན་གྱི་རྣམ་པ་ཡིན་ཞེས་པའི་ཚིག་ཟུར་ཙམ་ཡང་མ་བྱུང་ལ། གསེར་ཕྲེང་དང་
རྟོགས་དཀའི་སྣང་བར་ཡང་དེ་ཁོ་ན་བཞིན་བྱུང་བས། ཡིག་ཆ་དང་སྡོམ་གྱི་བཤད་ཚུལ་ནི་ཁས་ལེན་ཡོངས་གྲགས་
ཀྱི་རྒྱུན་བཀོད་པ་ཙམ་ཡིན་ནོ། ། ཁྱད་པར་དུ་འགོག་བདེན་ལ་ཀུན་རྫོབ་བདེན་པས་ཁྱབ་ཅེས་ཡིག་ཆར་གསུངས་པ་
ནི་རྗེ་ཡབ་སྲས་ཀྱི་ཡིག་ཆ་གང་ནས་ཀྱང་དེ་ལྟར་མ་གསུངས་པས་གང་དང་ཡང་མི་མཐུན་པར་མ་ཟད། དེ་ལྟར་སྒྲུབ་
བྱེད་ཀྱི་རིགས་པ་དང་ཤེས་བྱེད་ཀྱི་ལུང་གང་ཡང་མེད་པའི་ཕྱིར་ཟེར་ན་དཔྱད་གཞི་ཆེ། ཁ་ཅིག་ན་རེ། ལམ་གྱི་
བདེན་པའི་རྗེས་མཐུན་པར། ། ཞེས་པའི་དོན་ནི་བཏགས་པ་བ་ལ་བྱེད་དགོས་ཏེ། ཉན་ཐོས་ལ་ཡོད་པ་དང་རྗེས་
སུ་མཐུན་པ་སོགས་ནི་དེའི་རྗེས་སུ་མཐུན་པའི་དོན་དུ་རྣམ་བཤད་ལས་གསུངས་ལ། དེར་བཤད་ཚུལ་གཞན་མ་
གསུངས་པའི་ཕྱིར་ཟེར། ཡང་ཁ་ཅིག སྐབས་འདིའི་རྗེས་མཐུན་པའི་དོན་ནི་ཡིན་པ་ལ་བྱེད་ཀྱི་བཏགས་པ་བ་ལ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 65 •
མི་བྱེད་པའི་ཕྱིར་ཏེ། བརྒྱ་རྩ་བཅུ་བོ་རྟེན་གྱི་དབང་དུ་བྱས་ནའང་སོ་བདུན་སོ་བཞི་སོ་དགུ་རྣམས་རིམ་བཞིན་ཐེག་
དམན་དང་བྱང་སེམས་དང་སངས་རྒྱས་ཀྱི་ལམ་མཚན་ཉིད་པ་དང་། མཁྱེན་གསུམ་དུ་ཕྱེ་བའི་དབང་དུ་བྱས་ན་དེ་
གསུམ་རིམ་བཞིན་མཁྱེན་གསུམ་མཚན་ཉིད་པར་ཁས་ལེན་དགོས་ཏེ། གསེར་ཕྲེང་ལས། ཉན་ཐོས་ལ་ཡོད་པའི་སོ་
བདུན་དང་། ནས། རྗེས་མཐུན་པའི་དོན་ནི་ཡིན་པ་ལ་བྱེད་ཀྱི་བཏགས་པ་བ་ལ་འདོད་ པ་ནི་མི་འཐད་དེ།
གཞན་དུ་ན་ལམ་གསུམ་ག་ལ་འབྱུང་བའི་ཕྱིར་སོ་དགུ་ལ་ཡང་ཐལ་བར་འགྱུར་རོ། ། ཞེས་གསུངས་པའི་ཕྱིར་ཟེར།
ཁ་ཅིག་ན་རེ། འཕགས་པ་ཡིན་ན། བྱང་ཕྱོགས་སོ་བདུན་ཐོབ་པས་ཁྱབ་སྟེ། ཡིག་ཆར། མཐོང་ལམ་ཐོབ་ན་
བྱང་ཕྱོགས་སོ་བདུན་ཐོབ་པས་ཁྱབ་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་
ཐལ། རྒྱུན་ཞུགས་དང་ཕྱིར་འོང་གང་རུང་ཡིན་ན་བྱང་ཕྱོགས་སོ་བདུན་ཐོབ་པས་མ་ཁྱབ་པའི་ཕྱིར་ཏེ། དེ་གང་
རུང་ཡིན་ན། དགའ་བ་ཡང་དག་བྱང་ཆུབ་ཀྱི་ཡན་ལག་མ་ཐོབ་པས་ཁྱབ་པའི་ཕྱིར་ཏེ། དེ་གང་རུང་ཡིན་ན།
བསམ་གཏན་གྱི་དངོས་གཞི་མ་ཐོབ་པས་ཁྱབ་ལ། ཉེར་བསྡོགས་སུ་འགྱུར་བའི་དགའ་བ་མེད་པའི་ཕྱིར་ཏེ། ལམ་
རིམ་ལས། ཚོར་བ་སིམ་པའི་རྣམ་པ་ཅན་གྱི་དགའ་བ་དེ་ནི་སྐབས་འདིར་བསྒྲུབ་པར་བྱ་བའི་ཏིང་ངེ་འཛིན་གྱི་
འབྲས་བུ་ལ་འབྱུང་ཡང་བསམ་གཏན་དང་པོ་ཉེར་བསྡོགས་དང་མཚུངས་ལྡན་དུ་མི་འབྱུང་། ཞེས་དང༌། བསེ་
བསམ་གཟུགས་ལས་ཀྱང་དེ་བཞིན་དུ་བྱུང་ལ། སྡོམ་ལས་ཀྱང་། འོན་ཀྱང་རྒྱུན་ཞུགས་ཞུགས་པས་མ་ཐོབ་སྟེ། །
མི་ལྕོགས་མེད་ལ་དགའ་བ་མེད་གསུངས་ཕྱིར། ། ཞེས་གསུངས་པའི་ཕྱིར་ཟེར། ཁོ་ན་རེ། ཉེར་བསྡོགས་སུ་གྱུར་
བའི་དགའ་བ་ཡོད་པར་ཐལ། དེར་གྱུར་པའི་དགའ་བ་སྡུད་པའི་ཡིད་བྱེད་ཡོད་པའི་ཕྱིར་ཏེ། དེའི་རྒྱུ་མཚན་གྱིས་
འཕགས་པ་ཡིན་ན། བྱང་ཕྱོགས་སོ་བདུན་ཐོབ་པས་ཁྱབ་པར་ཁས་ལེན་དགོས་པའི་ཕྱིར་ཏེ། ཡིག་ཆའི་དགོངས་
པ་དེ་ཡིན་པའི་ཕྱིར་ཏེ། ཉེར་བསྡོགས་སུ་གྱུར་བའི་དགའ་བ་མེད་པར་གསུངས་པའང་ཡོད་ཀྱང་སྐབས་འདིར་ཁས་
ལེན་མི་རིགས་པའི་ཕྱིར་ཏེ། བསམ་གཟུགས་མཐའ་དཔྱོད་ལས། མཛོད་པས་ཉེར་བསྡོགས་ཀྱི་ཚོར་བ་ལ་བཏང་
སྙོམས་ཀྱིས་ཁྱབ་པར་འདོད་ཀྱང་སྐབས་འདིར་ཁས་མི་ལེན་ཏེ། རབ་དབེན་དགའ་སྡུད་སྦྱོར་མཐའ་གསུམ་གྱི་ཚེ་
རང་གི་དངོས་སྐོལ་གྱི་འདོད་ཉོན་ཅི་རིགས་དང་བྲལ་བའི་ཚེ་དགའ་བདེ་འབྱུང་བའི་ཕྱིར་ཏེ། ལེགས་བཤད་གསེར་
ཕྲེང་ལས། འདི་ལས་ཉེར་བསྡོགས་ཀྱི་ཚོར་བ་བཏང་སྙོམས་སུ་བཤད་པ་འདིར་མི་བཟུང་ངོ་། ། ཞེས་དང་། དེ་ལ་
རབ་ཏུ་དབེན་པའི་ཡིད་ལ་བྱེད་པ་དང་། དགའ་བ་སྡུད་པའི་ཡིད་ལ་བྱེད་པ་སྐྱེས་པར་གྱུར་བ་དེའི་ཚེ་ན་ནི་དབེན་
པ་ལས་སྐྱེས་པའི་དགའ་བ་དང་བདེ་བས་ལུས་ཡོངས་སུ་ཚིམ་པར་བྱེད་དོ། ། སྦྱོར་བ་མཐར་ཐུག་པའི་ཡིད་ལ་བྱེད་
པའི་ཚེ་ན་ནི་ལན་འགའ་ལན་འགའ་ནི་བདེ་བའི་དངོས་པོ་ཆུང་བའི་ཚུལ་གྱིས་ཁྱབ་པར་བྱེད་དོ། ། ལན་འགའ་
ལན་འགའ་ནི་བདེ་བའི་དངོས་པོ་ཤིན་ཏུ་མང་བོ་དང་རྒྱ་ཆེན་པོའི་ཚུལ་གྱིས་ཁྱབ་པར་བྱེད་དོ། ། སྦྱོར་བ་མཐར་

• 66 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཐུག་པའི་འབྲས་བུའི་ཡིད་ལ་བྱེད་པ་སྐྱེས་པའི་ཚེ་ན་ནི་འདི་ལྟ་སྟེ། ལུས་ཐམས་ཅད་དབེན་པ་ལས་སྐྱེས་པའི་དགའ་
བ་དང་བདེ་བས་མ་ཁྱབ་པ་དང་ཁྱབ་པར་བྱ་བ་ཅུང་ཟད་ཀྱང་མེད་དོ། ། ཞེས་ལུང་དུ་མས་གྲུབ་པའི་ཕྱིར་ཟེར་ན་
དཔྱད་གཞི་ཆེ། གཞན་ཡང་ཡིག་ཆར། འདིར་བསྟན་དྲན་ཉེ་སེམས་དཔའི་བསྒོམ་བྱའི་གཙོ་བོར་བཤད་པ་མི་
རིགས་ཏེ། འདིར་དངོས་སུ་བསྟན་པའི་སོ་བདུན་ནི་ཐེན་དམན་དང་། མཁྱེན་གསུམ་གྱི་ནང་ནས་གཞི་ཤེས་དང་
རྣམ་པ་གཉིས་ལས་དོན་རྣམ་དུ་གསེར་ཕྲེང་ལས་གསུངས་པ་དྲངས་ཟིན་པ་དང་འགལ་བའི་ཕྱིར་དང་། གཞན་
ཡང་། སྡོམ་ལས། ཐུན་མོང་གསུངས་པ་རྟོགས་རིགས་ཕྱིར་མིན་ཏེ། ། ཞེས་བཤད་པ་མི་འཐད་པར་ཐལ།
རྟོགས་དཀའི་སྣང་བ་ལས། ཉན་ཐོས་དང་ཐུན་མོང་བའི་རྟོགས་རིགས་གཞི་ཤེས་ཀྱི་རྣམ་པ་སོ་བདུན་དང་བྱང་
སེམས་དང་ཐུན་མོང་བའི་རྟོགས་རིགས་ལམ་ཤེས་ཀྱི་རྣམ་པ་སོ་བཞི་དང་། སངས་རྒྱས་ཁོ་ནའི་ཐུན་མོང་མིན་པའི་
རྟོགས་རིགས་སོ་དགུ་རྣམས་སུ་ཡོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ལུང་འདིས་དང་པོ་སོ་བདུན་
གཞི་ཤེས་དང་། དེ་ནས་སོ་བཞི་ལམ་ཤེས་དང་། ཐ་མ་སོ་དགུ་རྣམ་མཁྱེན་དུ་གསུངས་ལ། བྱང་ཕྱོགས་སོ་བདུན་
ཉན་ཐོས་ལ་ཡོད་པས་སངས་འཕགས་ཀྱི་དེ་ཉན་ཐོས་དང་ཐུན་མོང་བ་དང་། གཉེན་པོའི་ལམ་སོགས་སོ་བཞི་བྱང་
སེམས་ལ་ཡོད་པས་སངས་འཕགས་ཀྱི་དེ་སོ་བཞི་བྱང་སེམས་དང་ཐུན་མོང་བ་དང་། ཐ་མ་སོ་དགུ་ནི་སངས་རྒྱས་ཁོ་
ནར་ཡོད་པས་སངས་རྒྱས་ཁོ་ནའི་རྟོགས་རིགས་སུ་གསུངས་པས། ཡིག་ཆ་རྣམས་སུ་གསེར་ཕྲེང་རྣམ་བཤད་རྟོགས་
དཀའི་སྣང་བ་གསུམ་ལས་གཅིག་རང་ལུགས་སུ་བཤད་ནས་གཉིས་གྱ་ཚོམ་དུ་བཀག་པ་ནི་གཏན་ནས་མི་རིགས་
སོ། ། གཞན་ཡང་། བྱང་ཕྱོགས་ནང་ཚན་དབང་སྟོབས་ཀྱི་ཁྱད་པར་ནི། འགྲེལ་ཆེན་ལས། མ་དད་པ་ལ་སོགས་
པའི་མི་མཐུན་ཕྱོགས་དང་དད་པ་ལ་སོགས་པའི་གཉེན་པོ་གཉིས་སུ་འདྲེས་པར་འབྱུང་བ་ནི་དབང་པོ་ཞེས་བྱའོ། །
མི་མཐུན་པའི་ཕྱོགས་ཀྱིས་མ་འདྲེས་པར་གཉེན་པོ་འབའ་ཞིག་འབྱུང་བ་ནི་སྟོབས་ཞེས་བྱའོ། ། ཞེས་གསུངས་ལ།
དེའི་དོན་ནི་སྡོམ་ལས། གང་ལས་དྲོད་སོགས་འཇོག་པའི་བདག་མེད་དེར། ། ཡིན་ཏེ་མི་མཐུན་ཕྱོགས་ཞེས་བཀོལ་
ཕྱིར་དང་། ། ཞེས་པའི་དོན་ནི་བདག་མེད་རྟོགས་པའི་སྟོབས་ཐོབ་ཕྱིན་ཆད་བདག་འཛིན་དུ་གྱུར་བའི་མ་དད་པ་
མངོན་དུ་གྱུར་བ་མེད་ཅེས་པ་ལྟ་བུ་ཡིན་ན་གཏན་ནས་མི་འཐད་དེ། འཕགས་རྒྱུད་ལ་བདག་འཛིན་མངོན་གྱུར་
ཡོད་པའི་ཕྱིར། དེའི་རྒྱུད་ལ་འཇིག་ལྟ་ལྷན་སྐྱེས་མངོན་གྱུར་བ་ཡོད་པའི་ཕྱིར། ཁྱབ་སྟེ། མཛོད་ལས། རྨོངས་
དང་བག་མེད་ལེ་ལོ་དང་། ། མ་དད་པ་དང་རྨུགས་དང་རྒོད། ། ཉོན་མོངས་ཅན་ལ་རྟག་ཏུ་འབྱུང་། ། ཞེས་དང་།
ཀུན་བཏུས་ལས། རྨུགས་པ་དང་རྒོད་པ་དང་མ་དད་པ་དང་ལེ་ལོ་ནི་ཉོན་མོངས་པ་ཐམས་ཅད་དང་མཚུངས་པར་
ལྡན་ནོ། ། ཞེས་གསུངས་པའི་ཕྱིར། མ་ཁྱབ་མཚམས་ལ་རྟགས་དེར་ཐལ། རྟེན་འབྲེལ་མཐའ་དཔྱོད་ལས།
འཕགས་རྒྱུད་ཀྱི་འཇིག་ལྟ་ལྷན་སྐྱེས་ཆོས་ཅན། ཐོག་མའི་མ་རིག་པ་ཡིན་པར་ཐལ། འཁོར་བའི་རྩ་བ་ཡིན་པའི་

• 67 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཕྱིར། ཞེས་གསུངས་པའི་ཕྱིར། གལ་ཏེ་བདག་མེད་ལ་དམིགས་པའི་མ་དད་པ་ལ་དགོངས་ཟེར་ནའང་མི་འཐད་
པར་ཐལ། བདག་མེད་ཕྲ་མོ་རང་རྐྱ་ཐུབ་པའི་རྫས་ཡོད་དུ་གྲུབ་པར་འཛིན་པའི་བློ་ལྷན་སྐྱེས་ཡོད་པའི་ཕྱིར་རོ། །
ཞེས་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། སངས་འཕགས་རྒྱུད་ཀྱི་དེ་དག་མཚན་ཉིད་པ་འདིར་ཉན་
ཐོས་ལ་ཡོད་པ་དང་རྗེས་སུ་མཐུན་པའི་རྣམ་མཁྱེན་གྱི་རྣམ་པ་ཡིན་པར་ཐལ། བདེན་བཞིའི་ཁྱད་ཆོས་བཅུ་དྲུག་
རྟོགས་པའི་ལམ་ནི་ཉན་ཐོས་ཀྱི་ལམ་གྱི་གནས་སྐབས་སུ་ངེས་པར་ཐོབ་དགོས་པ་དང་། ཉན་ཐོས་ལ་ཡོད་པ་དང་
མཐུན་པར་སངས་རྒྱས་ལའང་ཡོད་པའི་ཕྱིར། རྟགས་སླ། ཁྱབ་སྟེ། ཡིག་ཆར། ཐུན་མོང་བའི་དོན་ཡང་སྡེ་ཚན་
མཚན་ཉིད་པ་འོག་མ་ལ་ཡོད་པ་དེ་ཡིན་པའི་ཕྱིར། དེ་ལ་ཉན་ཐོས་ལ་ཡོད་པ་དང་བྱང་སེམས་ལ་ཡོད་པ་གཉིས་
སོ། ། དེ་ལྟར་ཕྱེ་བའི་དགོས་པ་གཉིས་གཉིས་ཡོད་དེ། སངས་རྒྱས་འཕགས་པའི་རྒྱུད་ཀྱི་དེའི་རིགས་ཐོག་མར་
ལམ་གང་གི་སྐབས་སུ་བསྐྱེད་པ་དང་། རྣམ་བཞག་གི་རྟེན་སོ་སོར་ཤེས་པའི་དགོས་པ་གཉིས་ཡོད་པའི་ཕྱིར། ཞེས་
དང༌། རྣམ་བཤད་ལས་ཀྱང་དེ་ལྟར་གསུངས་ལ་སྡོམ་ལས་ཀྱང་དེ་ལྟར་གསུངས་པའི་ཕྱིར་རོ། ། རྩ་བར་འདོད་མི་
ནུས་ཏེ། བྱང་སེམས་ལ་ཡོད་པ་དང་རྗེས་སུ་མཐུན་པའི་དེ་ཡིན་པའི་ཕྱིར། ཁྱབ་སྟེ། དེ་གཉིས་འགལ་བ་ཡིན་
པའི་ཕྱིར་ཏེ། སོ་བདུན་ནི་ཉན་ཐོས་ཀྱིས་ངེས་པར་ཐོབ་དགོས་པས། སངས་འཕགས་ཀྱི་སོ་བདུན་ནི་ཉན་ཐོས་
དང་ཐུན་མོང་བར་འཇོག་དགོས་ལ། མཐར་གནས་སྙོམས་འཇུག་དགུ་ལྟ་བུ་ཐེག་དམན་དུ་ཐོབ་པ་ཡོད་ཀྱང་ངེས་
པར་ཐོབ་མི་དགོས་ལ། བྱང་སེམས་ཀྱིས་ངེས་པར་ཐོབ་དགོས་པས་སངས་འཕགས་ཀྱི་དེ་དགུ་བྱང་སེམས་དང་ཐུན་
མོང་བར་འཇོག་དགོས་པའི་ཕྱིར་ཏེ། ལུང་དྲངས་མ་ཐག་པ་དེའི་ཕྱིར་ཟེར་ན་བརྟག གཞན་ཡང་། སྐབས་
འདིར་རབ་མཐའི་བསམ་གཏན་ནི། སྡོམ་ལས། འདོད་ནས་སྲིད་རྩེའི་བར་དུ་སོང་འོང་གཉིས། ། སླར་ཡང་
འདོད་ནས་བཞི་བའི་བར་སོང་སྟེ། ། མཐུན་པར་བྱ་བ་རབ་ཀྱི་དོན་ཡིན་ཞིང་། ། ཞེས་པ་ལྟར་ཡིན་བྱས་པ་ལ། ཁ་
ཅིག་དེ་ནི་མི་འཐད་དེ། ཡོན་ཏན་ཁྱད་པར་ཅན་གྱི་རྟེན་དུ་གྱུར་བའི་བསམ་གཟུགས་ཀྱི་དངོས་གཞི་ལ། རབ་
མཐའི་བསམ་གཏན་གྱིས་ཁྱབ་པའི་ཕྱིར་ཏེ། གསེར་ཕྲེང་ལས། ཀུན་བཏུས་པའི་ལུགས་ཀྱི་བསམ་གཏན་བཞི་དང་།
གཟུགས་མེད་བཞིའི་དངོས་གཞི་ཡོན་ཏན་ཁྱད་པར་ཅན་གྱི་རྟེན་དུ་རུང་བ་ཐམས་ཅད་ལ་རབ་མཐའི་བསམ་གཏན་
དང་གཟུགས་མེད་དུ་འདོད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག རབ་མཐའི་དོན་དེ་ཙམ་གྱིས་མི་
རུང་སྟེ། དེ་ལ་འཕེལ་བ་གསུམ་གྱིས་སྦྱངས་པ་ཞིག་དགོས་པར་ཀུན་བཏུས་དར་ཊཱིཀ་ལས་གསུངས་པའི་ཕྱིར་ཏེ།
དེ་ཉིད་ལས། བཞི་པ་ནི། རྣམ་པར་དག་པས་ཞེས་ཏེ། འཕེལ་བ་གསུམ་གྱིས་སྦྱངས་པའི་བསམ་གཏན་གཟུགས་
མེད་དེ་དག་རབ་ཀྱི་མཐའ་ལས་བྱུང་བ་ཞེས་བྱ་སྟེ། རྒྱུ་ཁྱད་པར་ཅན་གསུམ་ལས་བྱུང་བས་རང་གི་རིགས་མཐུན་
གཞན་ལས། ལས་རུང་མཆོག་ཏུ་གྱུར་བའི་ཕྱིར། ས་བརྒྱད་ལ་རིམ་གྱིས་ལུགས་མཐུན་དང་ལུགས་ལྡོག་ཏུ་ཞུགས་

• 68 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
པ་ནི་འཕེལ་བ་ཆུང་ངུའོ། ། རེ་རེ་བར་དུ་བཞག་པའི་ཐོད་རྒལ་ལུགས་མཐུན་དུ་ཞུགས་པ་ནི་འཕེལ་བ་འབྲིང་
ངོ༌། ། དེ་ཉིད་ལུགས་ལྡོག་ཏུ་ཞུགས་པ་ནི་འཕེལ་བ་ཆེན་པོ་སྟེ། དེའི་རྗེས་སུ་བསམ་གཏན་དང་པོ་ལ་སྙོམས་པར་
ཞུགས་ན་ཡང་རབ་ཀྱི་མཐའ་ལས་བྱུང་བའི་བསམ་གཏན་དང་པོ་ཞེས་བྱའི་རབ་མཐའི་བསམ་གཏན་བཞི་བ་ཁོ་ནར་
མི་བཟུང་ངོ་། ། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་ན་རེ། འགྲེལ་བར་སྤོང་པའི་ལམ་ལ་
བར་ཆད་མེད་པའི་ལམ་གྱི་རྣམ་པ་བདེན་པ་བཞིས་བསྡུས་པ་ཉོན་མོངས་པ་དང་མི་ལྡན་པའི་མཚན་ཉིད་བཞིའོ། །
ཞེས་པའི་དངོས་བསྟན་གྱི་བར་ཆད་མེད་ལམ་བཞི་ཆོས་ཅན། བྱང་སེམས་ལ་ཡོད་པ་དང་རྗེས་སུ་མཐུན་པའི་རྣམ་
མཁྱེན་གྱི་རྣམ་པ་ཡིན་པར་ཐལ། རྒྱས་བཤད་དངོས་བསྟན་གཙོ་བོའི་སོ་བཞིའི་གྲངས་འདྲེན་གྱི་རྣམ་པ་ཡིན་པའི་
ཕྱིར་ཏེ། རྒྱས་བཤད་དངོས་བསྟན་གཙོ་བོའི་སོ་བཞི་འདྲེན་རྒྱུ་ཡོད་པའི་ཕྱིར་ཟེར་ན། ཁ་ཅིག་གིས་སྐྱོན་མེད་དེ།
དེ་དག་གི་རྒྱུན་ལ་དགོངས་པའི་ཕྱིར་ཏེ། སྡོམ་ལས། དེ་ཕྱིར་བར་ཆད་མེད་དང་དྲོད་སོགས་ཀྱང་། ། གསུངས་པ་
རྒྱུན་ལ་དགོངས་ཕྱིར་འགལ་བ་མེད། ། ཅེས་གསུངས་པའི་ཕྱིར་ཟེར། ཁོ་ན་རེ། དེ་ལྟར་རྒྱུན་ལ་དགོངས་ནས་སོ་
བཞི་འདྲེན་ཚུལ་ཇི་ལྟར་ཡིན། གལ་ཏེ་བར་ཆད་མེད་ལམ་གྱི་རྒྱུན་དུ་གྱུར་བའི་རྣམ་མཁྱེན་འདྲེན་ཟེར་ན། འོ་ན་དེ་
ཆོས་ཅན། རང་ཉིད་གང་དུ་གཏོགས་པའི་སྡེ་ཚན་མཚན་ཉིད་པ་འཕགས་པ་འོག་མའི་རྒྱུད་ལ་ཡོད་པར་ཐལ།
འདོད་པའི་ཕྱིར། ཁྱབ་སྟེ། སྡོམ་ལས། ཆ་འདྲར་མི་བྱེད་དེ་ལ་ཡོད་པ་དང་། ། མཐུན་པར་རྒྱལ་ལ་ཡོད་པའི་
དོན་ཕྱིར་ཏེ། ། ཞེས་དང་། མཚན་ཉིད་བཞག་པ་དེས་ཀྱང་འགྲུབ་ནུས་པའི་ཕྱིར། གལ་ཏེ་དེ་འདྲ་བའི་རྣམ་
མཁྱེན་གྱི་རྒྱུན་དུ་གྱུར་བའི་བར་ཆད་མེད་ལམ་སློབ་པའི་རྒྱུད་ལ་ཡོད་པ་ལ་དགོངས་ཟེར་ན། འོ་ན་སྟོབས་དང་མི་
འཇིགས་པ་མ་འདྲེས་པ་རྣམས་ཀྱང་བྱང་སེམས་ལ་ཡོད་པ་དང་རྗེས་སུ་མཐུན་པའི་དེ་ཡིན་པར་ཐལ། དེ་དག་གི་
རྒྱུན་དུ་གྱུར་བའི་བར་ཆད་མེད་ལམ་བྱང་སེམས་ཀྱི་རྒྱུད་ལ་ཡོད་པའི་ཕྱིར། ཞེས་ཟེར་བ་སོགས་ལ་དཔྱད་དགོས་
སོ། ། གཞན་ཡང་། སངས་འཕགས་ཀྱི་ཕར་ཕྱིན་བཅུ་ཆོས་ཅན། རང་ཉིད་གང་དུ་གཏོགས་པའི་སྡེ་ཚན་མཚན་
ཉིད་པ་འཕགས་པ་འོག་མའི་རྒྱུད་ལ་ཡོད་པར་རྣམ་བཤད་ལས་གསུངས་པ་ལྟར་ཁས་ལེན་དགོས་པས། དེ་ལྟར་ན་
རྣམ་བཤད་སྙིང་བོའི་རྒྱན་གྱི་བཤད་ཚུལ་རང་ལ་ནང་འགལ་ཡོད་པར་ཐལ། ཤེས་རབ་ཀྱི་ཕར་ཕྱིན་སངས་རྒྱས་ཀྱི་
ས་ཁོ་ནར་ཡོད་པར་སྐབས་དང་པོར་གསུངས་པ་གང་ཞིག སྐབས་བཞི་པ་འདིར་ཤེས་རབ་ཀྱི་ཕར་ཕྱིན་བྱང་སེམས་
ལ་ཡོད་པར་བཤད་པའི་ཕྱིར། དང་པོ་དེར་ཐལ། དེ་ཉིད་ལས། ཁྱད་པར་གསུམ་མམ་བཞི་ཚང་བའི་མཐར་ཐུག་
གི་མཁྱེན་པ་ནི་ཤེས་རབ་ཀྱི་ཕ་རོལ་ཏུ་ཕྱིན་པ་དངོས་ཡིན་ལ། གཞུང་དང་ལམ་གྱི་ཤེར་ཕྱིན་ནི་བཏགས་པ་བའོ། །
ཞེས་གསུངས་པའི་ཕྱིར། གཉིས་པ་དེར་ཐལ། འདིར་བསྟན་པའི་རྣམ་པ་སོ་བཞི་བྱང་སེམས་ལ་ཡོད་པ་དང་རྗེས་
སུ་མཐུན་པའི་རྣམ་མཁྱེན་ཡིན་པའི་ཕྱིར་ཏེ། རྣམ་བཤད་དྲངས་ཟིན་པ་དེའི་ཕྱིར། དེར་མ་ཟད་སའི་ཡོན་ཏན་གྱི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 69 ，
-- - ས -- --
སྐབས་སུ་ཡང་ས་བཅུ་ལ་རིམ་བཞིན་ཕར་ཕྱིན་བཅུ་ལྷག་པར་ཐོབ་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག རྣམ་བཤད་ལས་དེ་ལྟར་བཤད་ཀྱང་ནང་འགལ་ཡོད་པས་ཁས་ལེན་མི་རིགས་ཏེ། ལམ་དང་འབྲས་བུའི་
ཤེར་ཕྱིན་ལ་དངོས་བཏགས་ཀྱི་ཁྱད་པར་ཡང་མི་འཐད་ལ། ཤེར་ཕྱིན་སངས་རྒྱས་ཀྱི་ས་ཁོ་ནར་བཤད་པ་ཡང་མི་
འཐད་པའི་ཕྱིར། དང་པོ་དེར་ཐལ། གསེར་ཕྲེང་ལས། མཚན་བཏགས་ཀྱི་དོན་དུ་མི་སྣང་གི་གཙོ་ཕལ་ལ་བཞེད་
པར་སྣང་སྟེ། ཞེས་དང་། ལམ་ནི་ཕལ་བ་ཡིན་ཀྱང་མཚན་ཉིད་པར་མི་འགལ་ཏེ། མི་ཕལ་བ་བཞིན་ནོ། ། ཞེས་
དང་། ཤེར་ཕྱིན་གྱི་མཚན་ཉིད། ནས། ཆོས་ཐམས་ཅད་སྤྲོས་བྲལ་དུ་མངོན་སུམ་དུ་རྟོགས་པའི་མཁྱེན་པ་གང་མི་
གནས་པའི་མྱང་འདས་སུ་ཕྱིན་པའམ་ཕྱིན་བྱེད་དོ། ། ཞེས་གསུངས་པའི་ཕྱིར། ཁྱབ་སྟེ། ཤེར་ཕྱིན་བྱང་སེམས་
ལ་ཡོད་ཀྱང་བྱང་སེམས་སོ་སྐྱེ་ལ་མེད་པར་གསུངས་པའི་ཕྱིར་ཟེར། ཡང་ཁ་ཅིག གསེར་ཕྲེང་ལས་གསུངས་པ་
ལྟར་ཁས་ལེན་མི་རིགས་ཏེ། ཐེག་ཆེན་གྱི་ལམ་དང་ཤེར་ཕྱིན་དོན་གཅིག་ཡིན་པའི་ཕྱིར་ཏེ། ལམ་ཤེར་ཕྱིན་དང་
བྱང་སེམས་ཀྱི་ལམ་དོན་གཅིག འབྲས་བུ་ཤེར་ཕྱིན་དང་སངས་རྒྱས་ཀྱི་ལམ་དོན་གཅིག་ཡིན་པའི་ཕྱིར་ཏེ། ཡིག་
ཆར་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་རྣམས་མི་འཐད་པར་ཐལ། ཡེ་ཤེས་ཀྱི་ཚོགས་
ཀྱིས་བསྡུས་པའི་ཐེག་ཆེན་གྱི་ལམ་རྣམས་ཤེར་ཕྱིན་ཡིན་གྱི། གཞན་རྣམས་མ་ཡིན་པའི་ཕྱིར་ཏེ། རྟོགས་དཀའི་
སྣང་བ་ལས། ཡེ་ཤེས་ཀྱི་ཚོགས་སུ་གཏོགས་པའི་ཐེག་ཆེན་གྱི་ལམ་དག་ལམ་ཤེར་ཕྱིན་ཡིན་གྱི་བསོད་ནམས་ཀྱི་
ཚོགས་ཙམ་དུ་གྱུར་བའི་ཐེག་ཆེན་གྱི་ལམ་དག་ལམ་ཤེར་ཕྱིན་མིན་ནོ། ། དེ་ལ་ནི་སློབ་ལམ་ཡིན་པས་ཀྱང་མ་ཁྱབ་སྟེ།
བདག་མེད་རྟོགས་པའི་ཤེས་རབ་ཉིད་ལམ་ཤེར་ཕྱིན་ཡིན་ཀྱང་སློབ་ལམ་དང་མི་སློབ་ལམ་གང་ཡང་མིན་པའི་ཕྱིར་
རོ། ། ཞེས་དང་། སངས་རྒྱས་ཀྱི་སའི་ལམ་བདེན་ཡང་ལམ་ཤེར་ཕྱིན་ཡིན་ལ། དེས་ན་ལམ་ཤེར་ཕྱིན་དང་འབྲས་
བུ་ཤེར་ཕྱིན་འགལ་བ་མིན་ནོ། ། ཞེས་གསུངས་པའི་ཕྱིར་ཟེར་ན། གསེར་ཕྲེང་རྣམ་བཤད་རྟོགས་དཀའི་སྣང་བ་
གསུམ་གྱི་བཤད་ཚུལ་རྣམས་ནི་ནང་ཕན་ཚུན་མི་མཐུན་ལ། ཡིག་ཆའི་བཤད་ཚུལ་ནི་དེ་གསུམ་གྱི་གང་དང་ཡང་མི་
མཐུན་པས་དཔྱད་གཞི་ཆེ། ཁ་ཅིག འགོག་པའི་རྣམ་ཐར་དང་འགོག་པའི་སྙོམས་འཇུག་དོན་གཅིག་ཅིང་དེ་གང་
རུང་ཡིན་ན། ཤེས་པས་ཁྱབ་པའི་ཕྱིར་ཏེ། ཡིག་ཆར། ཡང་ཁ་ཅིག་ན་རེ། དགག་གཞི་ཡིད་ཀྱི་རྣམ་ཤེས་ཀྱི་སྟེང་
དུ་དགག་བྱ་ཚོགས་དྲུག་རགས་པ་འཁོར་བཅས་བཀག་པའི་ལྡན་མིན་དེ། དེའི་མཚན་ཉིད་ཟེར་ན། ཞེས་སོགས་
མཐའ་ཡས་པ་གསུངས་ལ། སྡོམ་ལས་ཀྱང་། རྣམ་པར་ཐར་བ་ཡིན་ཕྱིར་ཤེས་པ་ཉིད། ཅེས་ཀྱང་གསུངས་པའི་
ཕྱིར་ཟེར། ཁ་ཅིག འགོག་སྙོམས་ལ་ལྡན་མིན་གྱིས་ཁྱབ་སྟེ། རྣམ་བཤད་ལས། རྣམ་ཐར་བརྒྱད་ནི་བྱང་ཆུབ་
སེམས་དཔའ་འཕགས་པ་རྣམས་ཀྱི་འདས་ལམ་གྱི་ངོ་བོར་བསྐྱེད་ནུས་པ་དང་། འགོག་སྙོམས་འདས་ལམ་གྱི་སྟོབས་
ཀྱིས་ཐོབ་པས་འཇིག་རྟེན་ལས་འདས་པའི་ལམ་དུ་བཞག་གོ ། ཞེས་གསུངས་པའི་ཕྱིར། ཁྱབ་སྟེ། འདིའི་རྣམ་

• 70 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཐར་བརྒྱད་ཅེས་པ་ནི་ཡི་གེ་མ་དག་སྟེ། མཐར་གནས་སྙོམས་འཇུག་གི་སྐབས་ཡིན་པས་སྙོམས་འཇུག་བརྒྱད་ནི་
ཞེས་པ་ཡིན་ལ། དེས་ན་ལུང་དེའི་དོན་ནི་མཐར་གནས་སྙོམས་འཇུག་དགུ་ལ་འཇིག་རྟེན་ལས་འདས་པའི་ལམ་
ཞེས་འགྲེལ་བ་སོགས་ལས་བཤད་པའི་རྒྱུ་མཚན་ནི། སྙོམས་འཇུག་བརྒྱད་འདས་ལམ་མིན་ཀྱང་བྱང་འཕགས་ཀྱིས་
འདས་ལམ་གྱི་ངོ་བོར་བསྐྱེད་ནུས་པས་འདས་ལམ་ཞེས་བཤད་ལ། འགོག་སྙོམས་ནི་འདས་ལམ་གྱི་ངོ་བོར་བསྐྱེད་
མི་ནུས་ཀྱང་འདས་ལམ་གྱི་སྟོབས་ཀྱིས་ཐོབ་པས་ན་འདས་ལམ་དུ་བཤད་ཅེས་པའི་དོན་ཡིན་པའི་ཕྱིར་ཏེ། ལུང་
དེའི་དོན་ཡོད་པའི་ཕྱིར། གཞན་ཡང་། རྣམ་བཤད་ལས། འགོག་པའི་སྙོམས་འཇུག་ཤིང་རྟ་ཆེན་པོ་གཞན་གྱིས་
མདོ་སྡེ་ས་བཅུ་བའི་དོན་དུ་མཛད་ནས། ཆོས་ཉིད་ལ་མཉམ་པར་བཞག་པའི་མཉམ་བཞག་ཡེ་ཤེས་ཁྱད་པར་བ་
གཅིག་ལ་མཛད་ལ། འདིར་ནི་སློབ་དཔོན་དང་འཕགས་པ་གཉིས་ཀས་ཚོགས་དྲུག་འཁོར་དང་བཅས་པ་རགས་པ་
བཀག་པའི་ལྡན་མིན་འདུ་བྱེད་ཀྱི་ཁྱད་པར་ལ་བཞེད་པར་གསལ་གྱི། ཞེས་གསུངས་པའི་ཕྱིར། ཁྱབ་སྟེ། འདི་
དང་སྔར་དྲངས་ཟིན་པ་གཉིས་གནད་གཅིག་པས་འགོག་སྙོམས་ལྡན་མིན་དུ་ཤིན་ཏུ་གསལ་བའི་ཕྱིར་རོ། ། དེར་མ་
ཟད་རྟོགས་དཀའི་སྣང་བ་ལས། འཕགས་པ་ཐོགས་མེད་ལྟར་ན། ཀུན་ལས་བཏུས་ལས། འགོག་པའི་སྙོམས་
པར་འཇུག་པ་གང་ཞེ་ན། ནས། འགོག་པའི་སྙོམས་པར་འཇུག་པ་ཞེས་བཞེད་ལ། དཔལ་ལྡན་ཟླ་བ་གྲགས་པ་ལ་
སོགས་པའི་དབུ་མ་ཐལ་འགྱུར་བ་དག་ནི་སྤྲོས་པའི་མཚན་མ་མ་ལུས་པ་འགོག་པའི་རྣམ་པར་མི་རྟོག་པའི་ཡེ་ཤེས་ལ་
སྙོམས་པར་འཇུག་པ་ཡང་འགོག་པའི་སྙོམས་འཇུག་ཏུ་བཞེད་དོ། ། གཉིས་པ་ནི། འདིར་འཕགས་སེང་གཉིས་ཇི་
ལྟར་བཞེད་ཅེ་ན། ཁ་ཅིག་སྤྲོས་པ་བཀག་པའི་ཡེ་ཤེས་ལ་སྙོམས་པར་འཇུག་པ་འཕགས་སེང་གི་དགོངས་པར་
འདོད་པ་མི་འཐད་དེ། དེ་ལྟ་ན་འདིར་འདས་ལམ་དངོས་སུ་འཆད་པར་རིགས་པ་ལ། ཉི་ཁྲིའི་སྣང་བར། འགོག་
པའི་སྙོམས་པར་འཇུག་པ་ནི་འཇིག་རྟེན་ལས་འདས་པའི་ལམ་གྱིས་ཐོབ་པའི་ཕྱིར་རོ། ། ཞེས་འདས་ལམ་གྱི་སྟོབས་
ཀྱིས་ཐོབ་པས་འདས་ལམ་དུ་གསུངས་པའི་ཕྱིར་རོ། ། དེར་མ་ཟད་ཉན་རང་འཕགས་པ་སྤྲོས་པ་བཀག་པའི་མི་རྟོག་
ཡེ་ཤེས་ལ་སྙོམས་པར་འཇུག་པ་ཡོད་དགོས་པས། ཆོས་ཀྱི་བདག་མེད་རྟོགས་པའི་ཉན་རང་འཕགས་པ་ཡོད་པར་
ཐལ་ལོ། ། དེ་བས་ན་ཉན་རང་ལ་ཆོས་ཀྱི་བདག་མེད་རྟོགས་པ་མེད་པར་འདོད་བཞིན་ཚུལ་འདི་ཁས་བླངས་ན་
འགལ་བ་འདུ་བར་འགྱུར་རོ། ། ཁ་ཅིག་གཞུང་གི་དགོངས་པ་དེ་ལྟར་ཡིན་ཏེ། མཐོང་ལམ་རྩེ་སྦྱོར་དུ་གསུངས་
པའི་ཕྱིར་དང་། ཟག་མེད་ཀྱི་ཡེ་ཤེས་ཀྱི་སྡེ་ཚན་གྱི་སྐབས་སུ་གསུངས་པའི་ཕྱིར་རོ་ཞེས་ཟེར་བ་ནི་ཆེས་ཤིན་ཏུ་མ་
ངེས་ཏེ། ཐོད་རྒལ་གྱི་སྤེལ་ཆོས་སུ་བཤད་པས་དེར་འགྱུར་ན་འདོད་སེམས་ཀྱང་དེར་ཐལ་ཞིང་། ཟག་མེད་ཀྱི་ཡེ་
ཤེས་ཀྱི་སྡེ་ཚན་དུ་བཤད་པས་དེར་ཁས་ལེན་ན། ཟད་པར་གྱི་སྐྱེ་མཆེད་རྣམས་ཀྱང་སྤྲོས་པ་བཀག་པའི་མི་རྟོག་ཡེ་
ཤེས་ལ་འདོད་དགོས་པར་ཐལ་བའི་ཕྱིར་རོ། ། དེ་བས་ན་འཕགས་སེང་གི་དགོངས་པ་ནི་སློབ་དཔོན་འཕགས་པ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 71 ，
ཐོགས་མེད་ཀྱིས་བཤད་པ་དང་མཐུན་པར་གསལ་ལོ། ། ཞེས་གསུངས་པའི་ཕྱིར། ཁྱབ་སྟེ། ཐོགས་མེད་སྐུ་
མཆེད་ཀྱི་ལུགས་ལ་འགོག་སྙོམས་ལྡན་མིན་དུ་བཞེད་པ་ནི་དེའི་གཞུང་དུ་གསལ་ལ། འཕགས་སེང་གི་གཞུང་དུ་དེ་
ལས་གཞན་མ་གསུངས་པས་དེ་གཉིས་ཀྱི་བཞེད་ཚུལ་སྐུ་མཆེད་དང་འདྲ་བར་སྲས་ཀྱི་ཐུ་བོ་གཉིས་ཀྱི་བཤད་ཚུལ་ལ་
མི་མཐུན་པ་ཅུང་ཟད་ཀྱང་མེད་པའི་ཕྱིར་རོ། ། དེ་བཞིན་དུ་གསེར་ཕྲེང་ལས། འཕགས་པ་ཐོགས་པ་མེད་ཀྱིས་
འགོག་སྙོམས་ལྡན་མིན་དུ་བཞེད་ཅིང་། སྐབས་འདིར་དེ་ལྟར་ཁས་ལེན་དགོས་པར་གསུངས་པའི་ཕྱིར། དང་པོ་
དེར་ཐལ། དེ་ཉིད་ལས། ལྔ་བ་ལ་གཉིས། འདོད་པ་དགོད། རྩོད་པ་སྤང་བའོ། ། ནས། ལྡན་མིན་ཟག་མེད་
དོ། ། ཞེས་དང་། གཉིས་པ་དེར་ཐལ། དེ་ཉིད་ལས། དེ་ལྟར་སྐུ་མཆེད་ཀྱི་ལུགས་དེ་ལ་མི་བརྟེན་ན་ཐེག་ཆེན་གྱི་
གཞུང་ལུགས་ཆེན་པོ་གཞན་དུ་ཡང་དེ་དང་མི་མཐུན་པ་མ་བཀྲལ་ལ། ཤིང་རྟ་ཆེན་པོའི་བཤད་སྲོལ་གང་ལ་མ་
བརྟེན་པར་རང་ཉིད་ཀྱིས་མདོ་དང་བྱམས་པའི་དགོངས་པ་འཆད་མི་ནུས་ཏེ་ལོང་ཁྲིད་ཀྱིས་སྤངས་པའི་ལོང་བ་
བཞིན་ནོ། ། དེས་ན་འདིའང་ལམ་གྱི་སྟོབས་ཀྱིས་འཐོབ་པ་དང༌། སངས་རྒྱས་ཀྱིས་ཀྱང་དེ་མངོན་དུ་བྱེད་པའི་
ནུས་པ་ཡོད་པ་ལ་དགོངས་ནས་ཡེ་ཤེས་ཆོས་སྐུར་བཤད་ཀྱི། འདིའི་རྫས་ཞིག་སངས་རྒྱས་ཀྱི་རྒྱུད་ལ་སྐྱེད་པ་ནི་མ་
ཡིན་ནོ། ། སངས་རྒྱས་ཀྱིས་འདི་ལ་འཇུག་པར་གསུངས་པ་ནི་ནུས་པ་ཐོབ་པ་ལ་དགོངས་སོ། ། ཐོད་རྒལ་དུ་
བཤད་པས་ཀྱང་མི་གནོད་དེ། མཉམ་པར་མ་བཞག་པའི་སེམས་བཞིན་ནོ། ། སྙོམས་འཇུག་ཏུ་གསུངས་པའི་
དགོངས་པ་ནི། འདིའི་འཇུག་སེམས་དེ་སྙོམས་འཇུག་ཡིན་ཞིང་དེའི་འབྲས་བུ་ཡིན་པས་རྒྱུའི་མིང་གིས་བཏགས་
པའམ་ཡང་ན་འདི་ལ་ཞུགས་པའི་ཚེ་ལུས་ཀྱི་འབྱུང་བ་རྣམས་ཆ་སྙོམས་པར་འཇོག་པ་ལ་དགོངས་སོ། ། ཞེས་
གསུངས་པའི་ཕྱིར། ཁྱབ་སྟེ། རྒྱ་བོད་ཀྱི་གཞུང་ཆེན་པོ་གཞན་རྣམས་ལས་ཟླ་གྲགས་དང་སྐུ་མཆེད་ཀྱི་བཤད་སྲོལ་
གཉིས་ལས་གཞན་མ་བྱུང་བས་དེ་གང་རུང་དང་བསྟུན་དགོས། གལ་ཏེ་འཕགས་སེང་གིས་དེ་ལས་གཞན་དུ་བཤད་
ཅེ་ན། རྗེ་ཡབ་སྲས་ཀྱིས་འཕགས་སེང་གི་བཤད་ཚུལ་མ་མཁྱེན་པར་ཐལ་ལོ། ། ཞེས་ཟེར་བ་སོགས་ལ་དཔྱད་
དགོས་ཏེ། ཡིག་ཆ་དང་སྡོམ་གྱི་བཤད་ཚུལ་ནི་རྗེ་ཡབ་སྲས་ཀྱི་རྣམ་བཤད་གསུམ་དང་མི་མཐུན་པའི་ཕྱིར་རོ། །
ཡང་ཁ་ཅིག་སྐབས་འདིར་འགོག་སྙོམས་ཀྱི་རྣམ་བཞག་ས་སྡེ་དང་བསྟུན་དགོས་ན་ཀུན་གཞི་ཡང་ཁས་ལེན་དགོས་ཏེ།
རྟོགས་དཀའི་སྣང་བ་ལས། གལ་ཏེ་དེ་ལྟ་ན་ཀུན་གཞི་ཁས་ལེན་དགོས་པ་ལ་དབུ་མ་པ་ཡིན་པའི་ཕྱིར་ཀུན་གཞི་ཁས་
ལེན་པ་མི་རིགས་སོ་ཞེ་ན། དབུ་མ་པ་ཡིན་པས་ཀུན་གཞི་ཁས་མི་ལེན་དགོས་པའི་ངེས་པ་མེད་དེ། རྣལ་འབྱོར་
སྤྱོད་པའི་དབུ་མ་བ་ནི་ཐ་སྙད་དུ་སེམས་ཙམ་པ་དང་མཐུན་པར་གྲུབ་པའི་མཐའ་རྣམ་པར་འཇོག་པའི་ཕྱིར་དང་།
ཉི་ཁྲི་སྣང་བར་སློབ་དཔོན་བཟང་སྐྱོང་གིས་སྐབས་སུ་བབ་པ་ཀུན་གཞིའི་རྣམ་པར་ཤེས་པ་ལ་སོགས་པ་ཤེས་བྱ་རྣམ་
པ་བཅུས་བསྡུས་པའི་སྙིང་པོ་མཁྱེན་པ་ཡིན་པའི་ཕྱིར་རྣམ་པ་ཐམས་ཅད་མཁྱེན་པ་ཉིད་དོ། ། ཞེས་བྱ་བ་འདི་ནི་

· 72 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
- -- - - - --- --- མ ་མ ---- -- - -
ཆེས་ལེགས་ཏེ་ཡོངས་སུ་གྲུབ་པ་ལ་དམིགས་པའོ། ། ཞེས་ཐེག་བསྡུས་སུ་ཀུན་གཞིའི་རྣམ་ཤེས་ལ་སོགས་པ་གནས་
བཅུ་གསུངས་པའི་ཕྱིར་གནས་དེ་དག་མཁྱེན་པ་རྣམ་མཁྱེན་གྱི་དོན་དུ་གསུངས་པས་ཀུན་གཞིའི་རྣམ་ཤེས་བཞེད་
པར་ཆེས་ཤིན་ཏུ་གསལ་ལོ། ། ཞེས་གསུངས་པའི་ཕྱིར་། དེར་མ་ཟད་གསེར་ཕྲེང་ལས་ཀྱང་འགོག་པ་ལ་སྙོམས་
པར་འཇུག་པའི་ཉོན་ཡིད་ལྡོག་པར་གསུངས་པ་དང་། དང་པོ་ལ་དང་པོ་མེད་ལ་ལྷག་མ་རྣམས་ལ་ཕྱི་མ་མེད་པས་
སོ།།ཞེས་སོ་སྐྱེ་ལ་ཉོན་ཡིད་ལྡོག་པ་མེད་ལ། རྒྱུན་ཞུགས་ལ་སྲིད་རྩེའི་དངོས་གཞི་ཐོབ་པའི་དེ་མེད་པར་གསུངས་པ་
སོགས་ཉོན་ཡིད་ཀྱི་ཐ་སྙད་ལན་མང་དུ་གསུངས་པས་ཀུན་གཞི་བཞེད་པར་སྒྲུབ་ནུས་པའི་ཕྱིར་རོ་ཞེས་ཟེར། ཡང་
ཁ་ཅིག སྐབས་འདིར་ཀུན་གཞི་ཁས་ལེན་མི་རིགས་པའི་ཕྱིར་ཏེ། རྣམ་བཤད་ལས། ཁ་ཅིག ཀུན་གཞིའི་སྟེང་
དུ་ཚོགས་བདུན་འཁོར་བཅས་བཀག་པ་ལ་འདོད་པ་ནི་མི་རིགས་ཏེ། སློབ་དཔོན་གྱིས་འགྲེལ་ཆེན་དུ་ལང་གཤེགས་
ཀྱི་ལུང་། རྣམ་པར་ཤེས་པ་བརྒྱད་ཉིད་དང་། ཞེས་བཤད་པ་དེ་ཙམ་ཞིག་མ་གཏོགས་ཚོགས་དྲུག་ལས་ངོ་བོ་ཐ་
དད་པའི་ཀུན་གཞི་བཤད་པ་ཟུར་ཙམ་ཡང་མེད་པའི་ཕྱིར་རོ། ། ཞེས་གསུངས་པའི་ཕྱིར་ཟེར་བ་ལ། ཁོ་ན་རེ།
འདི་མི་འཐད་དེ། ཉི་སྣང་དྲངས་མ་ཐག་པ་དེས་གནོད་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག འགོག་
སྙོམས་གསར་དུ་ཐོབ་པའི་རྟེན་ལ་མི་ཡིན་པས་ཁྱབ་སྟེ། མཛོད་ལས། འགོག་པ་དང་པོར་མི་ནང་དུ། ། ཞེས་དང་།
ཡིག་ཆར། ཁ་ཅིག གཟུགས་མེད་ཀྱི་རྟེན་ལ་འགོག་སྙོམས་གསར་དུ་སྐྱེ་བ་ཡོད་ཟེར་ན། འོ་ན་མཛོད་ལས།
གཉིས་ཀ་འདོད་དང་གཟུགས་རྟེན་ཅན། ། འགོག་པ་དང་པོར་མི་ནང་དུ། ། ཞེས་བཤད་པ་མི་འཐད་པར་ཐལ།
དེ་གསར་སྐྱེ་ལ་མིའི་རྟེན་ཅན་གྱིས་མ་ཁྱབ་པའི་ཕྱིར། རྟགས་སོང་། ཞེས་གསུངས་པའི་ཕྱིར་ཟེར་། ཡང་ཁ་ཅིག
དེ་མི་འཐད་དེ། གླིང་གསུམ་གྱི་མི་དང༌། འདོད་ལྷ་དྲུག་དང་། གཟུགས་ཁམས་གནས་རིགས་བཅུ་དྲུག་སྟེ།
གནས་ཉེར་ལྔའི་རྟེན་ལ་གསར་དུ་ཐོབ་པ་ཡོད་པའི་ཕྱིར་ཏེ། མཆིམས་མཛོད་ལས། རྒྱལ་བོའི་སྲས། གླིང་གསུམ་
གྱི་མི་དང་། ལྷ་རིས་དྲུག་སྟེ་དགུ་དང་། གཟུགས་ན་གནས་བཅུ་དྲུག་དང་། སྲིད་རྩེ་དང་ཉི་ཤུ་རྩ་དྲུག་ཏུ་འདོད་
དོ།།ཞེས་གསུངས་པའི་ཕྱིར། ཁྱབ་སྟེ། སྲིད་རྩེ་ནི་སེམས་རྟེན་དང་། དང་པོ་ཉེར་ལྔ་ནི་ལུས་རྟེན་གྱི་དབང་དུ་བྱས་
པའི་ཕྱིར་རོ། ། འདི་ལ་ཁ་ཅིག གླིང་གསུམ་གྱི་མི་ནི་དེ་གསར་དུ་ཐོབ་པའི་རྟེན་དངོས་དང་། འདོད་ལྷ་དྲུག་ནི་
བྱང་སེམས་ཀྱི་དབང་དུ་བྱས་པ་དང༌། ལྷག་མ་བཅུ་དྲུག་ནི་ཕྱིས་སུ་སོར་ཆུད་པའི་རྟེན་གྱི་དབང་དུ་བྱས་པ་ཡིན་ཞེས་
བཤད་པ་མི་འཐད་དེ། དེ་ནི་ལུས་མངོན་བྱེད་ཀྱི་དབྱེ་བ་བཤད་སྐབས་ཡིན་པའི་ཕྱིར་ཏེ། དེ་ཉིད་ལས། ལུས་
ཀྱིས་མངོན་སུམ་དུ་བྱེད་པ་ནི་དད་མོས་མཐོང་ཐོབ་ཏུ་འདུས་པས་ལོགས་སུ་བརྩིར་མེད་དོ། ། གལ་ཏེ་བརྩི་ན་ནས།
སྲིད་རྩེ་དང་ཉི་ཤུ་རྩ་དྲུག་ཏུ་འདོད་དོ། ། ཞེས་གསུངས་པའི་ཕྱིར། དེས་ན་མིའི་རྟེན་ཁོ་ན་ལ་འགོག་སྙོམས་གསར་
དུ་ཐོབ་དགོས་པར་གསུངས་པ་ཕལ་ཆེ་བ་ལ་དགོངས་ཀྱི་འདོད་ལྷའི་རྟེན་ལ་གསར་དུ་ཐོབ་པ་ཡོད་པར་ཁས་ལེན་

• 73 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
----- པ་
དགོས་པའི་ཕྱིར་རོ། ། འགོག་སྙོམས་ཐོབ་ནས་ཁམས་གོང་མར་སྐྱེས་པའི་ཉན་ཐོས་འགོག་སྙོམས་གསོར་ཆུད་པ་དེ་
ཡང་འགོག་སྙོམས་གསར་དུ་ཐོབ་པའི་ཕྱིར་ཏེ། དེ་དག་གཟུགས་སུ་ལས་ཉོན་གྱིས་སྐྱེ་བའི་ཚེ་འགོག་སྙོམས་ལས་
ཉམས་དགོས། དེ་ལས་ཉམས་ན་དེ་མ་ཐོབ་པས་ཁྱབ་ལ། ཉམས་ནས་ཐོབ་ན་གསར་དུ་ཐོབ་དགོས་པའི་ཕྱིར་
རོ། ། གཞན་དུ་ན་འགོག་སྙོམས་ལ་ཉམས་པ་དང་དེ་ཐོབ་པའི་གང་ཟག་ཀྱང་ཡིན་པའི་གཞི་མཐུན་ཡོད་པར་འགྱུར་
རོ། ། ཞེས་ཟེར་བ་སོགས་ལའང་དཔྱད་དགོས་སོ། ཁ་ཅིག་ན་རེ། སོ་རིག་བཞི་སངས་རྒྱས་ཁོ་ན་ལ་ཡོད་དེ།
རྣམ་བཤད་གསེར་ཕྲེང་རྟོགས་དཀའི་སྣང་བ་གསུམ་གར་སངས་རྒྱས་ཀྱི་ས་ཁོ་ན་ལ་ཡོད་པར་གསུངས་པའི་ཕྱིར་དང་།
ཁྱད་པར་དུ་ཡིག་ཆར། གཞན་ཡང་སོ་སོ་ཡང་དག་རིག་པ་བཞི་ཐོབ་པ་ལ། ཆགས་ཐོགས་ཀྱི་སྒྲིབ་པ་གཉིས་སྤངས་
མི་དགོས་པར་ཐལ། དེ་ས་དགུ་བ་ན་ཡོད་པའི་ཕྱིར། འདོད་མི་ནུས་ཏེ། མདོ་ལས་དེ་ལྟར་བཤད་པ་གང་ཞིག་
འཕགས་པས་ཀྱང་དེ་ལྟར་བཞེད་པའི་ཕྱིར། དང་པོ་གྲུབ་སྟེ། འདིའི་མདོ་ལས། བཀའ་བསྩལ་པ། ཡེ་ཤེས་
ཐམས་ཅད་ལ་ཆགས་པ་མེད་པ་དང་ཐོགས་པ་མེད་པའི་ཕྱིར། ནས། གཉིས་པ་གྲུབ་སྟེ། ཉི་སྣང་ལས། སོ་སོར་
ཡང་དག་པའི་ཡེ་ཤེས་ཀྱི་རྟོགས་པའི་རོ་མྱང་བར་མི་བྱེད་པས་ན་ཆགས་པ་མེད་པའི་ཕྱིར་དང་། ཤེས་བྱའི་སྒྲིབ་པ་
སྤངས་པས་ཐོགས་པ་མེད་པའི་ཕྱིར་རོ། ། ཞེས་གསུངས་པའི་ཕྱིར། ཆགས་སྒྲིབ་ཐོགས་སྒྲིབ་ཀྱི་ངོ་བོ་དང་། དེ་
མེད་ཚུལ་དེ་ལྟར་ཡིན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག འདིར་སོ་རིག་བཞི་སངས་རྒྱས་ཁོ་ན་ལ་
ཡོད་པར་གསུངས་པ་མཐར་ཐུག་པའི་སོ་རིག་ལ་དགོས་ཀྱི། གཞན་དུ་ན་གཞུང་རྣམས་ཀྱི་བཤད་ཚུལ་ལ་ནང་
འགལ་ཡོད་པར་འགྱུར་བའི་ཕྱིར་ཏེ། རྣམ་བཤད་ལས། སེམས་ཅན་ཐམས་ཅད་སྨིན་པར་བྱེད་པའི་ཐབས་སོ་སོར་
ཡང་དག་པར་རིག་པ་བཞི་ས་དགུ་བ་ནས་ཐོབ་པའོ། ། ཞེས་དང་། ཁྱད་པར་དུ་གསེར་ཕྲེང་ལས། སོ་སོར་རིག་
བཞི་ཐེག་དམན་དང་ཞེས་སོགས་སྔར་དྲངས་ཟིན་པ་ལྟར་སོ་རིག་བཞི་ཐེག་དམན་དང་ཐུན་མོང་བར་གསུངས་པ་ནི།
མངོན་པ་གོང་འོག་རྩ་འགྲེལ་དང་། མདོ་སྡེ་རྒྱན་རྩ་འགྲེལ་དང་། ས་སྡེ་རྣམས་དང་། འདུལ་བ་ལུང་ལས། ངའི་
ཉན་ཐོས་སོ་སོ་ཡང་དག་པར་རིག་པ་དང་ལྡན་པ་རྣམས་ཀྱི་ནང་ནས་དགེ་སློང་སྟོད་རིང་མཆོག་ཡིན་ནོ། ། ཞེས་
སོགས་ལན་མང་དུ་གསུངས་པ་དང་ཡང་ཤིན་ཏུ་མཐུན་པའི་ཕྱིར་ཞེས་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་
རེ། དེ་བཞིན་ཉིད་ཀྱི་རྣམ་པ་སོགས་གསུམ་ལ་ཤེས་རྣམ་ཞེས་སྦྱར་དགོས་ཏེ། སྡོམ་ལས། དེ་བཞིན་ཉིད་དང་རང་
བྱུང་སངས་རྒྱས་ཀྱི། ། རྣམ་པ་གསུམ་ལ་ཤེས་རྣམ་སྦྱར་དགོས་ཏེ། ། ཞེས་དང་། ཡིག་ཆར་ཡང་དེ་ལྟར་གསུངས་
པའི་ཕྱིར། དེ་བཞིན་ཉིད་ཀྱི་རྣམ་པ་རྟག་པ་ཡིན་པས་རྣམ་མཁྱེན་དུ་མི་རིགས་ལ། སྐབས་འདིའི་སོ་དགུ་བོ་གང་
རུང་ལ་རྣམ་མཁྱེན་ཡིན་དགོས་པའི་ཕྱིར་ཟེར། ཡང་ཁ་ཅིག དེ་ལྟར་མི་རིགས་ཏེ། དེ་བཞིན་ཉིད་དོན་རྣམ་དང་།
དེ་བཞིན་ཉིད་ཀྱི་རྣམ་པ་ཤེས་རྣམ་ཡིན་པར་ཁས་ལེན་དགོས་པའི་ཕྱིར་ཏེ། རྟོགས་དཀའི་སྣང་བ་ལས། གཞན་

• 74 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ས - ས་--
ཡང་དེ་བཞིན་ཉིད་ཀྱི་རྣམ་པའང་དེ་བཞིན་དུ་འདོད་དགོས་པར་འགྱུར་ལ། དེ་ལྟ་ན་ཐུན་མོང་མ་ཡིན་པའི་ལམ་དུ་
བཤད་པ་དང་འགལ་ལོ། ། ཞེས་གསུངས་པའི་ཕྱིར། ཡང་དེ་བཞིན་ཉིད་ཀྱི་ཤེས་རྣམ་ཆོས་ཅན། སེམས་ཅན་གྱི་
རྒྱུད་ལ་མེད་པར་ཐལ། ཁྱོད་ཐུན་མོང་མིན་པའི་རྣམ་པ་ཡིན་པའི་ཕྱིར་ཟེར་བ་སོགས་ལ་བརྟག ཁ་ཅིག་གིས།
ཐེག་ཆེན་གྱི་ཆོས་ལ་ཁོང་ཁྲོ་བའི་བྱང་སེམས་ཡོད་དེ། ཡིག་ཆར། བྱང་སེམས་ཡིན་ན། ཤེར་ཕྱིན་སྟོན་པའི་སྣོད་
རུང་གིས་ཁྱབ་ཟེར་ན། ཉན་ཐོས་སྡེ་བའི་བྱང་སེམས་ཚོགས་ལམ་པ་ཆོས་ཅན། དེར་ཐལ། དེའི་ཕྱིར། རྟགས་
གྲུབ་སྟེ། དེ་ཡོད་པའི་ཕྱིར། འདོད་མི་ནུས་ཏེ། སྔར་བཤད་པའི་དམན་སྒྲིབ་ལ་གནས་པའི་གང་ཟག་ཡིན་པའི་
ཕྱིར་ཏེ། ཐེག་ཆེན་ལ་སྡང་པའི་གང་ཟག་ཡིན་པའི་ཕྱིར་ཏེ། རྒྱུད་བླ་མ་ལས། ཆོས་ལ་ཁོང་ཁྲོ་བདག་ལྟ་དང་། །
ནས། རང་བྱུང་རྣམས་ཀྱི་སྒྲིབ་རྣམ་བཞི། ། ཞེས་གསུངས་པའི་ཕྱིར། དེས་གནས་མ་བུ་བའི་བྱང་སེམས་སོགས་
ཀྱང་ཁེགས། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། དམན་སྒྲིབ་ལ་
གནས་པ་ཡིན་ན། གཞན་སྐབས་འདིར་འབྲེལ་མེད་ཡིན་པས་ཆོས་ལ་ཁོང་ཁྲོ་བའི་སྒྲིབ་པ་ལ་གནས་པར་གསུངས་
ལ། དེ་མི་རིགས་པའི་ཕྱིར་ཏེ། ཐེག་ཆེན་གྱི་ལམ་འབྲས་ལ་མོས་པ་སྐྱེ་ཚེ་ཐེག་ཆེན་ཆོས་ལ་ཁོང་ཁྲོའི་སྒྲིབ་པ་
འགགས། བདག་མེད་རྟོགས་ཚེ་མུ་སྟེགས་བདག་ལྟ་དང་ནམ་མཁའི་མཛོད་ཀྱི་ཏིང་ངེ་འཛིན་ཐོབ་ཚེ་ཉན་ཐོས་
འཇིགས་སྲེད་དང་། གཞན་དོན་ཁུར་ཁྱེར་བའི་སྙིང་རྗེ་སྐྱེ་ཚེ་རང་རྒྱལ་བརྩེ་མེད་ཀྱི་སྒྲིབ་པ་འགགས་པའི་ཕྱིར་ཏེ།
རྒྱུད་བླ་མ་ལས། ཐེག་མཆོག་ལ་མོས་ས་བོན་ཤེས་རབ་ནི། ། སངས་རྒྱས་ཆོས་བསྐྱེད་མ་དང་བསམ་གཏན་གྱི། །
བདེ་བའི་མངལ་གནས་སྙིང་རྗེའི་མ་མ་ཅན། ། ཞེས་དང་། དེ་ལ་དགོངས་ནས་དར་ཊཱིཀ་ལས། ཐེག་པ་ཆེན་པོའི་
ལམ་དུ་བགྲོད་པར་བྱེད་པ་ཀུན་གྱིས་དེ་དག་སྤང་བར་བྱ་བ་ཡིན་ལ། ཞེས་ཀྱང་གསུངས་པའི་ཕྱིར་རོ། ། གཞན་
ཡང་བྱང་སེམས་དབང་བོ་རྣོ་རྟུལ་གང་རུང་ཡིན་ན། ཐེག་ཆེན་གྱི་དད་སོགས་ཡུལ་ལྔ་ལ་མཁས་པས་ཁྱབ་པར་
གསུངས་པ་ལ་ཡིག་ཆ་དང་རྣམ་བཤད་སོགས་འདྲ་ལ། ཐེག་ཆེན་གྱི་དད་སོགས་ཡུལ་ལྔ་ལ་མཁས་པའི་གང་ཟག་
ཡིན་ན། ཐེག་ཆེན་ལ་ཁོང་ཁྲོ་བ་མ་ཡིན་པས་ཁྱབ་པའི་ཕྱིར་ཞེས་ཟེར་བ་སོགས་ལ་དཔྱད་དགོས་སོ། ། ཡང་ཁ་ཅིག
ཡིག་ཆར། ཕྱི་ནང་གི་བཤེས་གཉེན་གཉིས་དང་ལྡན་པའི་བྱང་སེམས་དེ། འདིར་བསྟན་སྦྱོར་བ་བསྒོམ་པའི་རྟེན་
གྱི་གང་ཟག་གི་མཚན་ཉིད་ཟེར་ན། གཞུང་སྔ་མའི་བསྟན་དོན་ཕལ་བའི་སེམས་ཙམ་པའི་བྱང་སེམས་ཚོགས་ལམ་
པ་ཆོས་ཅན། དེར་ཐལ། དེའི་ཕྱིར། ཞེས་སོགས་བཤད་པ་ལྟར་ཁས་ལེན་མི་རིགས་པའི་ཕྱིར་ཏེ། དེ་འདྲ་བའི་
ཚོགས་ལམ་པ་དེ། དེ་འདྲ་བའི་མཚན་མཚོན་གཉིས་ཀ་ཡིན་པའི་ཕྱིར་ཏེ། དེ་འདྲ་བའི་མཚན་ཉིད་དེ་ཡིན་པ་གང་
ཞིག མཚོན་བྱ་དེ་ཡིན་པའི་ཕྱིར། དང་པོ་དེར་ཐལ། ཐབས་ཤེས་ཁྱད་པར་ཅན་དང་ལྡན་ཞིང་རང་ལ་དེ་སྟོན་
པའི་དགེ་བའི་བཤེས་གཉེན་དང་ལྡན་པའི་ཕྱིར། གཉིས་པ་དེར་ཐལ། དེའི་རྒྱུད་ལ་འདིར་བསྟན་སྦྱོར་བ་ཡོད་

• 75 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
པའི་ཕྱིར་ཟེར་ན་ཞིབ་ཆ་དགོས་སོ། ཁ་ཅིག་གིས། སྐབས་འདིར་བསྟན་པའི་སྣོད་ལྔ་ཡོད་དེ། ཚིགས་བཅད་དང་
པོས་བསྟན་པའི་སྣོད་གཅིག་དང་། ཚིགས་བཅད་གཉིས་པས་བསྟན་པའི་སྣོད་བཞི་ཡོད་པའི་ཕྱིར་ཏེ། སྡོམ་ལས།
ཚིགས་བཅད་གཉིས་པས་བསྟན་པ་རྣམ་བཞི་སྟེ། སངས་རྒྱས་བསྙེན་བཀུར་དེ་ལ་ཐེ་ཚོམ་དྲི། སྦྱིན་སོགས་སྤྱོད་
དང་བཤེས་ཀྱིས་བྱིན་བརླབས་བཞི། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། རྩ་
བའིཚིགས་བཅད་དང་པོའི་སྣོད་གཅིག་དང་། ཚིགས་བཅད་གཉིས་པའི་སྣོད་གསུམ་སྟེ་བཞི་ཞེས་པ་ཙམ་ལས།
དགེ་བའི་བཤེས་གཉེན་གྱིས་བྱིན་གྱིས་བརླབས་པ་ནི་སྣོད་བཞིའི་ཁྱད་ཆོས་ཡིན་པས་སྣོད་ཟུར་དུ་བགྲངས་མི་རིགས་
པའི་ཕྱིར་ཏེ། གསེར་ཕྲེང་ལས། གཉིས་པ་ལ་བཞི། ཉན་པ། ལེན་པ། འཛིན་པ། ཚུལ་བཞིན་ཡིད་ལ་བྱེད་
པའོ། ། ནས། དགེ་བའི་བཤེས་གཉེན་གྱིས་ཡོངས་སུ་བཟུང་བ་ཡིན་ནོ། ། ཞེས་པས་ཚིགས་བཅད་དང་པོའི་དོན་
བཤད། གཉིས་པ་ནི། སངས་རྒྱས་མང་བོ་བསྟེན་ཏེ་བསྙེན་བཀུར་བ་ནི་ཚིག་བློ་ལ་ལེན་པའི་སྣོད་དུ་དམ་པ་རྣམས་
བཞེད་དོ། ། ནས། ཚུལ་བཞིན་ཡིད་ལ་བྱེད་པའི་སྣོད། ཅེས་པས་ཚིགས་བཅད་གཉིས་པའི་དོན་བཤད་ལ།
འདིས་སྣོད་གསུམ་ལས་མ་གསུངས་ལ། ཡང་དེ་ཉིད་ལས། གསུམ་པ་ནི། བཞེད་དོ་ནས། བཞི་ག་ཡང་ཐེག་ཆེན་
དགེ་བའི་བཤེས་གཉེན་གྱིས་བྱིན་གྱིས་བརླབས་པ་རྣམས་ནིའོ། ། ཞེས་པས་དགེ་བའི་བཤེས་གཉེན་གྱིས་བྱིན་གྱིས་
བརླབས་པ་སྣོད་བཞི་གའི་ཁྱད་ཆོས་སུ་གསུངས་ཀྱི་དེ་བཞི་ལས་གཞན་པའི་སྣོད་ཡིན་པར་མ་གསུངས་ཤིང་། རྣམ་
བཤད་ལས། དགེ་བའི་བཤེས་གཉེན་གྱིས་བྱིན་གྱིས་བརླབས་པ་འོག་མ་གསུམ་གྱི་མཐར་ཡང་སྦྱར་བར་བྱ་སྟེ།
ཞེས་དང་། རྟོགས་དཀའི་སྣང་བ་ལས་ཀྱང་དེ་ལྟར་གསུངས་པའི་ཕྱིར། དེས་ན་རྗེ་ཡབ་སྲས་གསུམ་གྱིས་ཚིགས་
བཅད་གཉིས་པས་སྣོད་གསུམ་ལས་མ་བསྟན་པར་བཤད་པ་ལ་མི་མཐུན་པ་མེད་ལ། ཚིགས་བཅད་གཉིས་པས་
བསྟན་པའི་རྣམ་བཞི་ཞེས་པ་ནི་གཞུང་དེ་དག་དང་ཡང་མི་མཐུན་ལ། དགེ་བའི་བཤེས་གཉེན་གྱིས་བྱིན་གྱིས་
བརླབས་པའི་སྣོད་ནི། འདིར་བསྟན་སྣོད་བཞི་ཀའི་སྤྱི་ཡིན་པས་འདིར་བསྟན་སྣོད་ཀྱི་ཡ་གྱལ་ཡིན་པར་རིགས་པས་
སྒྲུབ་མི་ནུས་པའི་ཕྱིར་རོ། ། དེས་ན་སྡོམ་ལས། རིམ་བཞིན་ཉན་དང་ཚིག་འཛིན་དོན་མི་བརྗེད། ། ཚུལ་བཞིན་
ཡིད་བྱེད་སྣོད་དེ་ཞེས་བཤད་པའང་གཏན་ནས་མི་རིགས་ཏེ། དགེ་བའི་བཤེས་གཉེན་གྱིས་བྱིན་གྱིས་བརླབས་པའི་
སྣོད་ནི་སྣོད་བཞི་བར་བསྟན། ཚུལ་བཞིན་ཡིད་བྱེད་ཀྱི་སྣོད་ནི་སྣོད་གསུམ་པར་ཚིགས་བཅད་གོང་མས་བསྟན་
ཅིང་། ཚིགས་བཅད་འདིས་བཞི་བར་བསྟན་ལ། ཚིགས་བཅད་གོང་མའི་བཞི་བ་གསུམ་པའི་མཚན་གཞིར་བསྟན་
པ་ནི་མི་རིགས་པ་ཁོ་ནར་འགྱུར་བའི་ཕྱིར་ཟེར་ན་དཔྱད་དགོས་སོ། ཁ་ཅིག་ན་རེ། འདིར་ཡུལ་ཡུལ་ཅན་དང་གཞི་
ལམ་རྣམ་གསུམ་བདེན་སྟོང་དུ་རྟོགས་པའི་ཞི་ལྷག་ཟུང་འབྲེལ་དེ། དངོས་བསྟན་གཙོ་བོའི་སྦྱོར་བའི་མཚན་ཉིད།
ཅེས་གསུངས་པ་ལྟར་འཐད་དེ། རྣམ་བཤད་ལས་དེ་ལྟར་བཤད་པའི་ཕྱིར་ཟེར། ཡང་ཁ་ཅིག དེ་མི་འཐད་པར་

• 76 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཐལ། སྟོང་ཉིད་རྟོགས་པའི་ཚོགས་ལམ་གྱིས་མ་ངེས་པའི་ཕྱིར་ཏེ། ཡིག་ཆར། ཡུལ་ཡུལ་ཅན་གཞི་ལམ་རྣམ་
གསུམ་བདེན་སྟོང་སྤྲོས་བྲལ་དུ་རྟོགས་པའི་ཞི་ལྷག་ཟུང་འབྲེལ་གྱི་སེམས་དཔའི་རྣལ་འབྱོར་དེ། སྐབས་འདིར་གཙོ་
བོར་བསྟན་པའི་སྦྱོར་བའི་མཚན་ཉིད་ཟེར་ན། འོ་ན། འདིར་བསྟན་བྱང་སེམས་ཚོགས་ལམ་ཆེན་པོའི་རྒྱུད་ཀྱི་
སྟོང་ཉིད་རྟོགས་པའི་ཞི་གནས་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། ཞེས་གསུངས་པའི་ཕྱིར།
གཞན་ཡང་། འདིར་མཁྱེན་གསུམ་གྱི་རྣམ་པ་ཇི་སྙེད་པ་ལ་ཞི་ལྷག་ཟུང་འབྲེལ་ཐོབ་པའི་ཤེས་རབ་ཀྱིས་ཟིན་པའི་
སེམས་དཔའི་རྣལ་འབྱོར་དེ་འདིར་བསྟན་སྦྱོར་བའི་མཚན་ཉིད་བྱས་ན་ལེགས་ཏེ། ཞེས་བཤད་པའང་མི་འཐད་དེ།
འདིར་བསྟན་སྦྱོར་བ་ཡིན་ན། ཞི་ལྷག་ཟུང་འབྲེལ་ཡིན་པས་ཁྱབ་པར་འགྱུར་ལ། འདི་ལྟར་ན། སེམས་བསྐྱེད་ཞི་
གནས་ལ་རག་ཧ་ཅང་ཕྱིར། ། ཞེས་པའང་མི་འཐད་པར་འགྱུར་བའི་ཕྱིར་རོ་ཞེས་ཟེར་བ་རྣམས་ལ་ཞིབ་ཆ་དགོས།
ཁ་ཅིག སྦྱོར་བ་ཉི་ཤུའི་དང་པོ་ལྔ་རང་བཞིན་དང་། ཐ་མ་བཅོ་ལྔ་དེའི་གནས་སྐབས་ཀྱི་སྦྱོར་བ་ཡིན་ཏེ། རྟོགས་
དཀའི་སྣང་བ་ལས། གསུམ་པ་འགྲེལ་བ་ནི། རང་བཞིན་གྱི་སྦྱོར་བ་ལྔ་དང་། གནས་སྐབས་ཀྱི་སྦྱོར་བ་བཅོ་ལྔ་སྟེ་
ཉི་ཤུ་ཡིན་ནོ། ། ཞེས་དང་། རྣམ་བཤད་ལས། གསུམ་པ་འགྲེལ་བ་ལ། དངོས་གཞིའི་སྦྱོར་བ་ལྔ་ཞེས་སོགས་
དང༌། གནས་སྐབས་ཀྱི་སྦྱོར་བ་ནི་ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་
པར་ཐལ། དེ་གསེར་ཕྲེང་ལས། སྔ་མ་རྣམས་རང་བཞིན་ལྔ། གནས་སྐབས་བཅུ་བཞི། དེ་གཉིས་ཀྱི་རྒྱུ་ཉི་ཤུ་
བར་འཇོག་པ་ཡང་བརྟགས་ན་མི་འཐད་དེ། སྦྱོར་བ་དང་པོ་ལྔའི་གནས་སྐབས་ཡིན་ན་དྲུག་པར་འགལ་ཏེ། དེ་ནི་
ཡང་དག་མ་ཡིན་པའི་སྦྱོར་བར་གསུངས་པ་དང་། ཡུམ་ལ་སྐྲག་པ་སྐྱེ་བས་སོ། ། རང་བཞིན་དང་གནས་སྐབས་སུ་
ཞེན་པ་འགོག་ཚུལ་གྱིས་ཡིན་ན། དང་པོ་གཉིས་རང་བཞིན་དང་། ཡུལ་རྟོགས་ཚུལ་གྱིས་ཡིན་ན། དེ་འོག་གསུམ་
རང་བཞིན་དུ་བཞག་དགོས་པས་སོ། ། ཞེས་དང་། ཡིག་ཆར། བོད་སྔ་མ་རྣམས་ན་རེ། སྦྱོར་བ་ཉི་ཤུའི་སྔ་མ་ལྔ་
སྦྱོར་བའི་རང་བཞིན་དང་གནས་སྐབས་བཅུ་བཞི་ཟེར་ན། འོ་ན། སྦྱོར་བ་སྔ་མ་ལྔའི་གནས་སྐབས་བཅུ་བཞིར་
ཐལ་ལོ། ། ཞེས་སོགས་གསུངས་པའི་ཕྱིར། ཁོ་ན་རེ། བཤད་ཚུལ་སྔ་མ་ལྟར་འཐད་དེ། ཞེན་པ་འགོག་ཚུལ་གྱི་
སྒོནས་དང་པོ་གཉིས་རང་བཞིན་དང་། ཡུལ་རྟོགས་ཚུལ་གྱི་སྒོ་ནས་དེ་ནས་གསུམ་རང་བཞིན་ཡིན་པས་རང་
བཞིན་སྦྱོར་བ་ལྔ་ཞེས་བཤད་པ་འཐད་པའི་ཕྱིར་ཏེ། དྲངས་མ་ཐག་པའི་ལུང་གཉིས་པ་དེ་ཡིན་པའི་ཕྱིར། གནས་
སྐབས་བཅུ་བཞི་ཞེས་བཤད་པའང་འཐད་དེ། བཅུ་བཞི་བོ་རང་བཞིན་སྦྱོར་བ་ལྔའི་གནས་སྐབས་ཡིན་པར་ཁས་
བླངས་ན་འགལ་ཡང་། བྱང༌སེམས་ལམ་གྱི་གནས་སྐབས་ཀྱི་སྦྱོར་ བ་ བཅུ་བཞི་ཁས་ལེན་དགོས་པའི་ཕྱིར་ཏེ།
རྟོགས་དཀའི་སྣང་བ་ལས། རྩ་བ་ལ། རང་བཞིན་གྱི་སྦྱོར་བ། གནས་སྐབས་ཀྱི་སྦྱོར་བ། དེ་གཉིས་འགྲུབ་བྱེད་
རྒྱུའི་སྦྱོར་བ་དང་གསུམ། ནས། སྦྱོར་བ་ལྔ་པོ་འདི་ལས་དང་པོའི་ས་ནས་ས་བཅུའི་བར་གྱི་ས་ཐམས་ཅད་ན་ཡོད་

• 77 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
པའི་ཕྱིར་རང་བཞིན་གྱི་སྦྱོར་བ་ཞེས་བྱ་ལ། དེ་ནས་སྦྱོར་བ་བཅུ་བཞི་ནི་སའི་གནས་སྐབས་སོ་སོ་ལ་རིས་སུ་ཆད་པའི་
ཕྱིར་གནས་སྐབས་ཀྱི་སྦྱོར་བ་ཞེས་བྱ་ཞིང་། སྦྱོར་བ་ཐ་མ་ནི་སྦྱོར་བ་དེ་གཉིས་ཀའི་འགྲུབ་བྱེད་ཐབས་ཀྱི་སྦྱོར་
བའོ། ། ཞེས་གསུངས་པའི་ཕྱིར་ཟེར། ཁོ་ན་རེ། རང་བཞིན་དང་གནས་སྐབས་ཀྱི་དོན་དེ་ལྟར་ཡིན་མོད།
དངོས་བསྟན་གཙོ་བོའི་དེ་ཚོགས་ལམ་ནས་བཞག་པ་མི་འཐད་དེ། དངོས་བསྟན་གྱི་དེ་སྦྱོར་ལམ་ནས་འཇོག་དགོས་
པའི་ཕྱིར་ཏེ། རྣམ་བཤད་ལས། འདིར་དངོས་སུ་བསྟན་པའི་གཙོ་བོའི་སྦྱོར་བའི་མཚན་ཉིད། ཡུལ་ཡུལ་ཅན་
དང་གཞི་ལམ་རྣམ་གསུམ་བདེན་སྟོང་སྤྲོས་བྲལ་དུ་རྟོགས་པའི་ཞི་ལྷག་ཟུང་འབྲེལ་གྱི་རྣལ་འབྱོར་རོ། ། ཞེས་སོགས་
དང་། དངོས་གཞིའི་སྦྱོར་བ་ལྔ་ནི། བྱང་སེམས་སྦྱོར་ལམ་པའི་མཉམ་བཞག་ཡེ་ཤེས་ཆོས་ཅན། གྲངས་བཞིན་དུ་
གཟུགས་ལ་སོགས་པ་ལ་དོན་དམ་པར་མི་གནས་པའི་སྦྱོར་བ་དང་། ཞེས་སོགས་གསུངས་པའི་ཕྱིར་ཟེར། ཡང་ཁོ་
ན་རེ། དངོས་བསྟན་གཙོ་བོའི་དེ་ཚོགས་ལམ་ནས་འཇོག་པའི་ཕྱིར་ཏེ། སྦྱོར་བ་ཉི་ཤུའི་བདུན་པ་ལུང་བསྟན་ཐོབ་
པའི་སྦྱོར་བ་ཚོགས་ལམ་ནས་ཡོད་པའི་ཕྱིར་ཏེ། གསེར་ཕྲེང་ལས། འདི་ཚོགས་ལམ་པ་དབང་རྣོན་དང་དྲོད་ནས་
ཏེ། ཞེས་གསུངས་པའི་ཕྱིར། ཁྱབ་སྟེ། བདུན་པ་ཚོགས་ལམ་ནས་ཡོད་ན་དང་པོ་ལྔ་ལྟ་ཅི་སྨོས་པའི་ཕྱིར་ཟེར།
ཡང་ཁོ་ན་རེ། ལུང་བསྟན་ཐོབ་པའི་དེ་ཚོགས་ལམ་ནས་བཞག་པ་མི་འཐད་དེ། དེ་སྦྱོར་ལམ་དྲོད་ནས་འཇོག་པའི་
ཕྱིར་ཏེ། ཡིག་ཆར། ལུང་བསྟན་ཐོབ་པའི་དེ་ཕྱིར་མི་ལྡོག་པའི་དེ། ངེས་འབྱུང་གི་དེ། བར་ཆད་མེད་པའི་དེ་
བཞི་སྦྱོར་ལམ་བཞིའི་གནས་སྐབས་ན་ཡོད། བྱང་ཆུབ་ཉེ་བའི་དེ་མཐོང་ལམ་ན་ཡོད། སངས་རྒྱས་མྱུར་བའི་དེ་མ་
དག་ས་བདུན་ན་ཡོད། གཞན་དོན་གྱི་དེ། འཕེལ་འགྲིབ་མེད་པའི་དེ། ཆོས་ཆོས་མིན་སོགས་མི་མཐོང་བའི་དེ།
བསམ་མི་ཁྱབ་ཀྱི་དེ། རྣམ་པར་མི་རྟོག་པའི་དེ་ལྔ་ས་བརྒྱད་པ་ན་ཡོད། འབྲས་བུ་རིན་ཆེན་སྦྱིན་བྱེད་ཀྱི་དེ། ས་
དགུ་བ་ན་ཡོད། ཉེས་སེལ་དག་པའི་དེ་ས་བཅུ་བ་ན་ཡོད། ས་མཚམས་སྦྱོར་བ་ཚོགས་ལམ་ནས་ས་བདུན་པའི་བར་
དུ་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁོ་ན་རེ། ཡིག་ཆའི་བཤད་ཚུལ་ལྟར་མི་རིགས་ཏེ། བྱང་
ཆུབ་མྱུར་བའི་དེ་ས་དང་པོར་མེད་པའི་ཕྱིར་ཏེ། རྣམ་བཤད་ལས། ས་གཉིས་པ་ནས་བདུན་པའི་བར་གྱི་ཡེ་ཤེས་ནི་
མྱུར་དུ་མངོན་པར་རྫོགས་པར་བྱང་ཆུབ་པའི་སྦྱོར་བ་ཡིན་ཏེ། ཞེས་དང་། གསེར་ཕྲེང་ལས། འདི་ས་གཉིས་པ་
ནས་བདུན་པའི་བར་ཏེ། ཞེས་དང་། རྟོགས་དཀའི་སྣང་བ་ལས་ཀྱང་དེ་ལྟར་གསུངས་པའི་ཕྱིར། ཡང་འབྲས་བུ་
རིན་པོ་ཆེ་སྦྱིན་པའི་དེ། ས་དང་པོ་ནས་ཡོད་དེ། གསེར་ཕྲེང་ལས། འདི་ས་དང་པོ་ནས་ཡོད་ཀྱང་དགུ་བ་ནས་སོ་
སོ་རིག་བཞི་ཐོབ་པས་དེའི་སྒོ་ནས་སེམས་ཅན་སྨིན་པར་བྱེད་པས་གཙོ་བོར་དེ་ལ་བཞག་གོ། ཞེས་དང་། ས་
མཚམས་ཀྱི་དེ་རྣམ་བཤད་ལྟར་ན་སྦྱོར་ལམ་ནས་འཇོག་དགོས་པའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག་
ན་རེ། སྦྱོར་བ་ཉི་ཤུའི་དང་པོ་རྒྱུད་ལྡན་གྱི་གང་ཟག་གི་རྒྱུད་ཀྱི་ལམ་ཡིན་ན། སྦྱོར་བ་དང་པོ་ཡིན་པས་ཁྱབ་སྟེ།

• 78 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཡིག་ཆར། རྣམ་བཤད་ལས། སྐབས་འདིའི་ལམ་སྦྱོར་བ་དེ་ཡིན་པར་སྒྲུབ་པ་དང་ཡབ་སྲས་དགོངས་པ་གཅིག་
དང་དབྱངས་གཅིག་གོ ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། རྣམ་བཤད་ལས་
དེ་ལྟར་མ་གསུངས་པའི་ཕྱིར་ཏེ། སྦྱོར་ལམ་མཉམ་བཞག་ཡེ་ཤེས་སྦྱོར་བ་དང་པོ་ལྔ་ཀ་ཡིན་པར་གསུངས་པ་མ་
གཏོགས་ཐེག་ཆེན་སྦྱོར་ལམ་ཐམས་ཅད་དེ་ལྔ་ཡིན་པར་མ་གསུངས་ལ་གསུངས་ཀྱང་མི་རིགས་པའི་ཕྱིར། དང་པོ་
དེར་ཐལ། དེ་ཉིད་ལས། དངོས་གཞིའི་སྦྱོར་བ་ལྔ་ནི། བྱང་སེམས་སྦྱོར་ལམ་པའི་མཉམ་བཞག་ཡེ་ཤེས་ཆོས་ཅན།
གྲངས་བཞིན་དུ་གཟུགས་ལ་སོགས་པ་ལ་དོན་དམ་པར་མི་གནས་པའི་སྦྱོར་བ་དང་། ཡུལ་ཅན་ལ་བདེན་ཞེན་
བཀག་པའི་སྦྱོར་བ་དང་། ཟབ་པ་དང་། གཏིང་དཔག་དཀའ་བ་དང་། ཚད་མེད་པའི་སྦྱོར་བ་ཞེས་བྱ་སྟེ། རིམ་
བཞིན་དུ་གཟུགས་ལ་སོགས་པ་ལ་ངོ་བོ་ཉིད་མེད་པ་ཉིད་ཀྱིས་དོན་དམ་པར་མི་གནས་པར་རྟོགས་པའི་སྦྱོར་བ་ཡིན་
པའི་ཕྱིར་དང༌། ནས། རྣམ་པའི་ཆོས་ཉིད་ཚད་མེད་པ་ཞེས་བྱ་བ་དེ་ལྟར་རྟོགས་པའི་སེམས་དཔའི་སྦྱོར་བ་ཡིན་
པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ཡུལ་དང་ཡུལ་ཅན་བདེན་མེད་དུ་རྟོགས་པའི་རྒྱུ་མཚན་གྱིས་སྦྱོར་
བ་དེ་རྣམས་ཡིན་པར་གསུངས་ལ། བྱང་སེམས་སྦྱོར་ལམ་ལ་དེ་ལྟར་རྟོགས་པས་ཁྱབ་པ་མེད་པའི་ཕྱིར་རོ། །
རྟགས་གཉིས་པའང་དེས་སྒྲུབ་ནུས་སོ། ། གཞན་ཡང་། གསེར་ཕྲེང་ལས། གཟུགས་སོགས་དེའི་དེ་བཞིན་ཉིད་
ཟབ་པར་རྟོགས་པའི་ཕྱིར་གཞི་ཤེས་ཀྱི་ཟབ་པའི་སྦྱོར་བ་དང་། ཞེས་དང་། གཟུགས་སོགས་དེ་རྣམས་ཀྱི་རང་
བཞིན་གཏིང་དཔག་དཀའ་བར་རྟོགས་པའི་ཕྱིར་ལམ་ཤེས་ཀྱི་གཏིང་དཔག་དཀའ་བའི་སྦྱོར་བ་སྟེ། ཞེས་དང་།
གཟུགས་སོགས་དེ་དག་གི་རང་བཞིན་ཚད་མེད་པར་རྟོགས་པའི་ཕྱིར་རྣམ་མཁྱེན་གྱི་ཚད་མེད་པའི་སྦྱོར་བ་སྟེ།
ཞེས་སོགས་བཤད་ཚུལ་གསུམ་བཀོད་ཀྱང་གང་གི་དབང་དུ་བྱས་ཀྱང་ཟབ་པའི་སྦྱོར་བ་རྒྱུད་ལྡན་གྱི་གང་ཟག་གི་རྒྱུད་
ཀྱི་སྦྱོར་བ་ལ་ཟབ་པའི་སྦྱོར་བས་ཁྱབ་པར་བཤད་པ་ཟུར་ཙམ་ཡང་མེད་ལ། བཤད་ཀྱང་མི་རིགས་པའི་ཕྱིར་རོ། །
གཞན་ཡང་། རྟོགས་དཀའི་སྣང་བ་ལས། བྱང་སེམས་ཀྱི་དེ་ཁོ་ན་ཉིད་རྟོགས་པའི་མཉམ་བཞག་ཡེ་ཤེས་ཆོས་ཅན།
གཟུགས་ལ་སོགས་པ་ལ་མི་གནས་པའི་སྦྱོར་བ་ཡིན་ཏེ། གཟུགས་ལ་སོགས་པ་ལ་བདེན་པའི་ངོ་བོ་ཉིད་མེད་པར་
རྟོགས་པ་ཉིད་ཀྱིས་བདེན་པར་མི་གནས་པའི་སྦྱོར་བ་ཡིན་པའི་ཕྱིར། ཞེས་སོགས་གསུངས་པའང་བཤད་མ་ཐག་པ་
དང་འདྲ་བས་སྦྱོར་བ་དང་པོ་ལྔའི་སྐབས་སུ་སྐབས་འདིའི་ལམ་སྦྱོར་བ་འདི་མིན་པར་ཡབ་སྲས་དགོངས་པ་གཅིག་
དང་དབྱངས་གཅིག་ཡིན་ལ། ཐ་མ་བཅོ་ལྔའི་གནས་སྐབས་སུ་སྐབས་འདིའི་ལམ་སྦྱོར་བ་འདི་ཡིན་པར་ཡབ་སྲས་
དགོངས་པ་གཅིག་དང་དབྱངས་གཅིག་ཡིན་ཞེས་བཤད་དགོས་པའི་ཕྱིར་ཟེར་ན་དཔྱད་དགོས་སོ། ཁ་ཅིག སྦྱོར་
བ་ཉི་ཤུ་བོ་གང་རུང་ཡིན་ན། རྩ་བའི་གཞུང་དེར་ཕྱིར་སྒྲ་སྦྱར་བའི་སྦྱོར་བ་ཡིན་པས་ཁྱབ་སྟེ། གསེར་ཕྲེང་ལས།
དང་པོ་ལྔ་ལ་རྒྱུ་མཚན་གྱི་སྒྲ་སྦྱར་བས་ནི་མིང་ལྔ་འཕངས་པ་དང་། དྲུག་པ་དང་བཅུ་གསུམ་པ་དང་བཅུ་བཞི་བ་ལ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ་• 79 •
ཕྱིར་གྱི་སྒྲ་སྦྱར་བ་ནི་ལྷག་མ་རྣམས་ལ་ཡང་མཚོན་པ་ཡིན་པས་དོན་བཅུ་གཉིས་ཤུགས་ལ་འཕངས་པའི་ཕྱིར་རོ
ཞེས་གསུངས་པའི་ཕྱིར། ཁྱབ་སྟེ། ཕྱིར་སྒྲ་དངོས་སུ་སྦྱར་བ་བརྒྱད་དང་ལྷག་མ་བཅུ་གཉིས་ལ་དོན་གྱིས་སྦྱར་བར་
གསུངས་པའི་ཕྱིར་ཟེར་ན། བཤད་མ་ཐག་པ་ལྟར་ཡིན་མིན་དང་། སྐབས་འདིའི་མིང་དོན་སོ་སོར་གང་འཇོག་
དཔྱད་དེ་གཞུང་གི་དོན་ལ་ཞིབ་ཆ་བྱེད་དགོས་སོ། ཁ་ཅིག་ན་རེ། ཐེག་ཆེན་སྦྱོར་བའི་ཡོན་ཏན་ཡིན་ན། ཐེག་
ཆེན་སྦྱོར་བའི་འབྲས་བུ་ཡིན་པས་ཁྱབ་སྟེ། ཐེག་ཆེན་སྦྱོར་བ་དང་དུས་མཉམ་པའི་ཡོན་ཏན་ཡིན་ན། ཐེག་ཆེན་
སྦྱོར་བའི་ཡོན་ཏན་མ་ཡིན་པས་ཁྱབ་པའི་ཕྱིར་ཏེ། ཡིག་ཆར། ཐེག་ཆེན་གྱི་སྦྱོར་བ་བསྒོམས་སྟོབས་ཀྱིས་ཐོབ་པའི་
ཕན་ཡོན་དེ། ཐེག་ཆེན་སྦྱོར་བའི་ཡོན་ཏན་གྱི་མཚན་ཉིད་ཟེར་ན། ཐེག་ཆེན་སྦྱོར་བ་དང་བདུད་ཀྱི་མཐུ་བཅོམ་
པའི་ཡོན་ཏན་ཆོས་ཅན། དེར་ཐལ། དེའི་ཕྱིར། ནས། རྩ་བར་འདོད་མི་ནུས་ཏེ། དེ་དང་དུས་མཉམ་པའི་
ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་མ་ཐག་པ་འདི་མི་འཐད་པར་ཐལ། དེ་ཐེག་ཆེན་སྦྱོར་
བའི་ཡོན་ཏན་ཡིན་པའི་ཕྱིར་ཏེ། ཐེག་ཆེན་གྱི་སྦྱོར་བ་བསྒོམས་སྟོབས་ཀྱིས་ཐོབ་པའི་ཐེག་ཆེན་ལམ་ཞུགས་ཀྱི་རྒྱུད་
ཀྱི་ཡོན་ཏན་ཡིན་པའི་ཕྱིར། ཁྱབ་སྟེ། དེ་དེའི་མཚན་ཉིད་ཡིན་པའི་ཕྱིར་ཏེ། ཡིག་ཆར། ཐེག་ཆེན་གྱི་སྦྱོར་བ་
བསྒོམས་སྟོབས་ཀྱིས་ཐོབ་པའི་ཐེག་ཆེན་ལམ་ཞུགས་རྒྱུད་ཀྱི་ཡོན་ཏན་དེ། ཐེག་ཆེན་གྱི་སྦྱོར་བ་བསྒོམས་པའི་ཐེག་
ཆེན་གྱི་ཡོན་ཏན་གྱི་མཚན་ཉིད། ཅེས་དང་། སྡོམ་ལས་ཀྱང་། ཐེག་ཆེན་སྦྱོར་བ་བསྒོམས་སྟོབས་ཀྱིས་ཐོབ་
པའི། ། ཐེག་ཆེན་ལམ་ཞུགས་རྒྱུད་ཀྱི་ཡོན་ཏན་ནོ། ། ཞེས་གསུངས་པའི་ཕྱིར། གལ་ཏེ་ཡིག་ཆའི་དེ་ལམ་མ་
ཞུགས་ཀྱི་དེ་ལ་དགོངས་ཟེར་ན། འོ་ན། ཐེག་ཆེན་སྦྱོར་བ་ཐོབ་མ་ཐག་པའི་རྒྱུད་ཀྱི་བདུད་ཀྱི་མཐུ་བཅོམ་པའི་ཡོན་
ཏན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། རྟགས་ཡིག་ཆས་འགྲུབ། འདོད་མི་ནུས་ཏེ། ཐེག་
ཆེན་སྦྱོར་བ་དང་དུས་མཉམ་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར། གཞན་ཡང་། ཡོན་ཏན་དང་པོ་
གསུམ་ཆོས་ཅན། ཐེག་ཆེན་སྦྱོར་བའི་ཡོན་ཏན་ཡིན་པར་ཐལ། ཡོན་ཏན་བཅུ་བཞིའི་ནང་ཚན་ཡིན་པའི་ཕྱིར།
རྟགས་སླ། འདོད་མི་ནུས་ཏེ། ཐེག་ཆེན་སྦྱོར་བ་དང་དུས་མཉམ་ཡིན་པའི་ཕྱིར་ཏེ། ཐེག་ཆེན་སྦྱོར་བའི་ནུས་པ་
ཡིན་པའི་ཕྱིར། ཁྱབ་སྟེ། སྡོམ་ལས། ནུས་དང་ནུས་ཅན་ངོ་བོ་གཅིག་ཕྱིར་རོ། ། ཞེས་གསུངས་པའི་ཕྱིར། མ་
ཁྱབ་མཚམས་ལ་རྟགས་དེར་ཐལ། སྡོམ་ལས། སྦྱོར་བའི་ནུས་པ་ཆུང་འབྲིང་ཆེ་གསུམ་མོ། ། ཞེས་གསུངས་པའི་
ཕྱིར། གཞན་ཡང་། ཐེག་ཆེན་སྦྱོར་ལམ་ཆོས་ཅན། ཐེག་ཆེན་སྦྱོར་བའི་འབྲས་བུ་ཡིན་པར་ཐལ། ཐེག་ཆེན་སྦྱོར་
བའི་ཡོན་ཏན་ཡིན་པའི་ཕྱིར། རྟགས་མཚན་ཉིད་ཀྱིས་འགྲུབ། འདོད་མི་ནུས་ཏེ། ཐེག་ཆེན་སྦྱོར་བའི་བྱེ་བྲག་
ཡིན་པའི་ཕྱིར། མ་གྲུབ་ན། དེའི་བྱེ་བྲག་མེད་པར་ཐལ། ཐེག་ཆེན་ཚོགས་སྦྱོར་མཐོང་སྒོམ་རེ་རེ་ནས་དེ་མ་ཡིན་
པའི་ཕྱིར་ཟེར་བ་སོགས་ལ་དཔྱད་དགོས། ཁ་ཅིག ཡོན་ཏན་ཉེར་བརྒྱད་ཡོད་པར་ཐལ། འབྲེལ་བའི་གཞུང་

• 80 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཚན་སྔ་མ་བཅུ་བཞིའི་དངོས་བསྟན་གྱི་དེ་བཅུ་བཞི་དང་། ཕྱི་མ་བཅུ་བཞིའི་དངོས་བསྟན་གྱི་དེ་བཅུ་བཞི་ཡོད་པའི་
ཕྱིར་ཟེར། ཡང་ཁ་ཅིག དེ་མི་འཐད་དེ། སྔ་མའི་དངོས་བསྟན་གྱི་དེ་ཡོན་ཏན་ཡིན་གྱི་ཕྱི་མའི་དེ་དེ་མ་ཡིན་པའི་
ཕྱིར་ཏེ། གསེར་ཕྲེང་ལས། དེས་ན་སྦྱོར་བའི་ཡོན་ཏན་དུ་བགྲང་རྒྱུ་ནི་དང་པོ་བཅུ་བཞི་ཡིན་ལ། སྦྱོར་བའི་ཕན་
ཡོན་ལ་དེ་དག་དུ་དབྱེར་ཡོད་པའི་རྒྱུ་མཚན་དུ་སྦྱོར་བ་སྒོམ་མཁན་ལ་བྱིན་གྱིས་བརླབས་པ་སོགས་འོག་མ་བཅུ་བཞི་
བོ་དེ་དག་འབྱུང་བར་གསུངས་ཏེ། དེ་དག་ཕྱིན་ཅི་མ་ལོག་པའི་སྦྱོར་བ་ལ་མངོན་པར་དགའ་བ་ལ་འབྱུང་ཞིང་
འཐོབ་པས་ཞེས་པ་སྟེ། སྡོམ་པ་སྲུང་མཁན་ལ་མངོན་མཐོ་དང་ངེས་ལེགས་ཀྱི་ཕན་ཡོན་འབྱུང་བས་དེ་གཉིས་སྡོམ་
པའི་ཡང་ཕན་ཡོན་དུ་འགྱུར་བ་བཞིན་ནོ། ། ཞེས་གསུངས་པའི་ཕྱིར་ཟེར། ཁོ་ན་རེ་འོ་ན། གཞུང་ཚན་ཕྱི་མའི་
དངོས་བསྟན་གྱི་ཡོན་ཏན་བཅུ་བཞི་མེད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་མི་ནུས་ཏེ།
སྦྱོར་བ་བསྒོམས་སྟོབས་ཀྱིས་ཐོབ་པའི་ཕན་ཡོན་དུ་གསེར་ཕྲེང་དྲངས་མ་ཐག་པས་འགྲུབ་པའི་ཕྱིར། གཞན་ཡང་།
བཅུ་བཞི་ཚན་པ་སྔ་ཕྱི་གཉིས་རྒྱུ་འབྲས་སུ་ཐལ། གསེར་ཕྲེང་ལས་སྔ་མ་བཅུ་བཞི་འབྲས་བུར་འདོད་པ་བཀགས་ཀྱི།
ཕྱི་མའི་བཅུ་བཞི་འབྲས་བུ་ཡིན་པར་གསེར་ཕྲེང་དྲངས་མ་ཐག་པས་འགྲུབ་པ་དང་། དེར་མ་ཟད་རྟོགས་དཀའི་
སྣང་བ་ལས། འགྲེལ་བ་ལ་འབྲས་བུ་དང་རྒྱུ་གྲངས་བཞིན་དུ་སྦྱར་ནས་བཤད་པ་ནི། གོང་དུ་བཤད་པའི་ཕྱིན་ཅི་
ལོག་པའི་སྦྱོར་བ་ལ་མངོན་པར་དགའ་བའི་བྱང་སེམས་ཆོས་ཅན། བདུད་ཀྱི་མཐུ་བཅོམ་པའི་ཡོན་ཏན་འབྱུང་སྟེ།
རྒྱུའི་གནས་སྐབས་སུ་སངས་རྒྱས་ཀྱིས་བྱིན་གྱིས་བརླབས་པ་ཐོབ་པས་སོ། ། ཞེས་གསུངས་པའི་ཕྱིར། ཁྱབ་སྟེ།
སྦྱོར་བ་སྒོམ་མཁན་ལ་ད་ལྟ་སངས་རྒྱས་རྣམས་ཀྱིས་བྱིན་གྱིས་བརླབས་པས་མ་འོངས་པ་ན་བདུད་ཀྱི་མཐུ་བཅོམ་པའི་
ཡོན་ཏན་འབྱུང་རུང་ཡིན་པར་ཤིན་ཏུ་གསལ་བའི་ཕྱིར་དང་། རྣམ་བཤད་ལས་ཀྱང་། ཕྱིན་ཅི་མ་ལོག་པའི་སྦྱོར་བ་
སྒོམ་པ་ལ་མངོན་པར་དགའ་བའི་བྱང་སེམས་དེ་དག་ལ་ཆོས་ཅན། སྦྱོར་བ་སྒོམ་པ་ལ་བར་ཆད་ཀྱིས་མི་ཚུགས་པ་
བདུད་ཀྱི་མཐུ་བཅོམ་པའི་ཡོན་ཏན་འབྱུང་སྟེ། ད་ལྟར་སྦྱོར་བ་སྒོམ་པ་ལ་གྲངས་བཞིན་དུ་སངས་རྒྱས་རྣམས་ཀྱིས་
བྱིན་གྱིས་བརླབས་པ་ཐོབ་པའི་ཕྱིར། ཞེས་གསལ་བར་གསུངས་པའི་ཕྱིར། དེས་ན་སྡོམ་ལས། གསེར་གླིང་བ་
དང་ཨར་སོགས་ཚན་པ་གཉིས། ། རིམ་བཞིན་རྒྱུ་དང་འབྲས་བུའི་ཡོན་ཏན་འདོད། ། ཁ་ཅིག་སྔ་ཕྱི་མིང་དོན་སྦྱོར་
དགོས་ཟེར། ། རང་ལུགས་རིམ་བཞིན་བསྒྲུབ་བྱ་སྒྲུབ་བྱེད་དེ། ། ཞེས་བྱུང་བ་ནི་དཔྱད་གཞི་ཆེ་སྟེ། གསེར་གླིང་
བས་སྔ་མ་བཅུ་བཞི་རྒྱུ་དང་ཕྱི་མ་བཅུ་བཞི་འབྲས་བུར་འདོད་པར་གསེར་ཕྲེང་དང་ཉ་ཊཱིཀ་སོགས་ལས་མི་འབྱུང་
ཞིང་། གསེར་ཕྲེང་ལས་ཀྱང་རྒྱུ་འབྲས་ཀྱི་ཡོན་ཏན་ཉེར་བརྒྱད་དུ་འདོད་པ་བཀག་པ་ལ། སྔ་མ་བཅུ་བཞི་འབྲས་བུ་
དང་། ཕྱི་མ་བཅུ་བཞི་རྒྱུར་འདོད་པ་བཀོད་ནས་མ་བཀག་པར་རང་ལུགས་ཞལ་གྱིས་བཞེས་པ་ནི་གསེར་ཕྲེང་
དྲངས་མ་ཐག་པ་ལྟར་ཡིན་པའི་ཕྱིར་རོ། ། གལ་ཏེ་སྡོམ་ཚིག་གི་ཡིག་ནོར་ཡིན་པས་རིམ་བཞིན་འབྲས་དང་རྒྱུའི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 81 •
ཡོན་ཏན་འདོད། ། ཅེས་པ་ཡིན་ཞེ་ན། རང་ལུགས་རིམ་བཞིན་བསྒྲུབ་བྱ་སྒྲུབ་བྱེད་དེ། ། ཞེས་སྔ་མ་གཉིས་རང་
ལུགས་མིན་པར་གསུངས་པའི་ཕྱིར་དང༌། ཚེ་འདིར་རྒྱལ་བས་བྱིན་གྱིས་བརླབས་པའི་ཕྱིར། ། ཚེ་རབས་གཞན་དུ་
བདུད་བཅོམ་ཡོན་ཏན་འབྱུང་། ། ཞེས་རང་གིས་ཀྱང་རྒྱུ་འབྲས་སུ་གསུངས་པ་དང་དངོས་སུ་འགལ་བའི་ཕྱིར་
རོ། ། ཞེས་ཟེར་བ་སོགས་ལ་དཔྱད་དགོས་སོ། ཁ་ཅིག་ན་རེ། སྡོམ་ལས། ཡོན་ཏན་ལྔ་བར་ཆེན་པོ་གསུམ་
གསུངས་སོ། ། ཞེས་བྱུང་བ་ལྟར་མི་རིགས་ཏེ། ཡོན་ཏན་ལྔ་བར་ཆེན་པོ་བཞི་གསུངས་པའི་ཕྱིར་ཏེ། གསེར་ཕྲེང་
ལས། སངས་རྒྱས་དང་མི་འབྲལ་བའི་དོན་ཆེན་པོ་ཉིད་དང་སོགས་པས་བདེ་འགྲོར་སྐྱེ་བའི་ཕན་ཡོན་ཆེ་བ་འཚང་
རྒྱ་བའི་འབྲས་བུ་ཆེ་བ་མྱ་ངན་ལས་འདས་རྗེས་སུ་ཡང་གཞན་དོན་ལ་འཇུག་པའི་རྣམ་པར་སྨོན་པ་ཆེ་བ་ནི་ལྔ་བ་དང་།
ཞེས་གསུངས་པའི་ཕྱིར། ཡོན་ཏན་དྲུག་པར་བསྟན་པའི་གནས་ཚད་གསུངས་པས། གུང་ཐང་མཆན་ལས། ཁ་
ཅིག ཞི་འཚོ་ལྔ་བརྒྱ་བ་ཕྱི་མ་ལྔ། ལྔ་བརྒྱ་ཐ་མར་འདོད་ལ། གནོད་འཇོམས་མཁན་པོ་རྟགས་ཙམ་འཛིན་པའི་
ལེའུ་ལ་འདོད་པ་ཁྱད་པར་ཡིན་ཟེར་བ་མི་འཐད་དེ། འདི་ནི་རྩ་བའི་མདོས་ལྔ་བརྒྱ་ཐ་མའི་ཚེ་བསྟན་པ་བྱང་ནས་
བྱང་དུ་དར་བར་གསུངས་པ་གང་ཞིག རྟགས་ཙམ་འཛིན་པའི་ཚེ་བསྟན་པ་དར་བར་སུ་ཡང་མི་འདོད་པའི་ཕྱིར།
ཞེས་བཤད་པ་མི་འཐད་པར་ཐལ། ལྔ་བརྒྱ་ཐ་མ་རྟགས་ཙམ་འཛིན་པའི་ལེའུ་ཡིན་པར་གནོད་འཇོམས་རང་ལས་
གསུངས་པའི་ཕྱིར་ཏེ། དེ་ཉིད་ལས། དེ་ལྟར་ལེའུ་བཅུ་བོ་དག་གི་ལྔ་བརྒྱ་ཕྲག་བཅུ་ལོ་ལྔ་སྟོང་དུ་འགྱུར་རོ། ། དེ་
ལ་ལྔ་བརྒྱ་ཐམས་ཅད་ཀྱི་དང་པོ་ལ་དགྲ་བཅོམ་པ། ལྔ་བརྒྱ་གཉིས་པ་ལ་ཕྱིར་མི་འོང་བ། ལྔ་བརྒྱ་གསུམ་པ་ལ་རྒྱུན་
དུ་ཞུགས་པ། ལྔ་བརྒྱ་བཞི་བ་ལ་ལྷག་མཐོང་། ལྔ་བ་ལ་ཏིང་ངེ་འཛིན། དྲུག་པ་ལ་ཚུལ་ཁྲིམས། བདུན་པ་ལ་ཆོས་
མངོན་པ། བརྒྱད་པ་ལ་མདོ་སྡེ། དགུ་བ་ལ་འདུལ་བ། ལྔ་བརྒྱ་བཅུ་བ་ལ་རྟགས་ཙམ་སྟེ་འདི་ཉིད་ལ་ལྔ་བརྒྱ་བ་ཐ་
མ་ཞེས་བྱའོ། ། ཞེས་དང་། གསེར་ཕྲེང་དུ་ལུང་དྲངས་པ་ལས། བློ་ཀ་འདི་དང་འགལ་བར་སྣང་བས་ཤན་ཏིར་ཀྱི་
ཏའི་བསམ་པ་ནི་དགྲ་བཅོམ་པའི་ལེའུ་ནས་ཏིང་ངེ་འཛིན་གྱི་ལེའུའི་བར་ལ་དམ་པའི་ཆོས་གནས་སོ་ཞེས་བྱ་བར་
བསམས་པ་ཡིན་ཏེ། ཞེས་སོགས་གསུངས་པའི་ཕྱིར། ཁྱབ་སྟེ། གཞན་དུ་ན་གནོད་འཇོམས་དང་ཞི་འཚོའི་
བཤད་ཚུལ་མི་མཐུན་པ་མ་ཡིན་པར་འགྱུར་བའི་ཕྱིར་ཟེར་ན་དཔྱད་དགོས་སོ། ། ཁ་ཅིག ཤེར་ཕྱིན་དར་བའི་
གནས་སུ་ཡུམ་འདྲི་བ་སོགས་ཡོན་ཏན་དྲུག་པ་ཡིན་ཏེ། གསེར་ཕྲེང་ལས། བར་ཏ་ནི་ལ་སོགས་པའི་ཡུལ་ཡུམ་དར་
བར་དཔྱད་པའི་གནས་སུ་ཡུམ་འདྲི་བ་སོགས་ནི་དྲུག་པའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་དེ། སྦྱོར་བ་སྒོམ་མཁན་དེ་གང་དུ་སྐྱེ་བའི་ཡུལ་དེ་བཞིན་གཤེགས་པས་ལུང་བསྟན་པ་ནི་དྲུག་པ་ཡིན་པའི་
ཕྱིར་ཏེ། རྣམ་བཤད་ལས། རང་གང་དུ་སྐྱེ་འགྱུར་གྱི་ཡུལ་དེ་ཉིད་དེ་བཞིན་གཤེགས་པས་ལུང་བསྟན་པ་སོགས་
དཔྱད་པའི་ཕན་ཡོན་འབྱུང་སྟེ། ཞེས་དང༌། རྟོགས་དཀའི་སྣང་བ་ལས་ཀྱང་དེ་བཞིན་དུ་གསུངས་པའི་ཕྱིར་

• 82 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
རོ། ། འོན་ཀྱང་འདི་ལྟར་ན་དྲུག་པ་འདི་རང་གཞན་གང་ལ་ཡོད་དཔྱད། ཁ་ཅིག་ན་རེ། སྦྱོར་བའི་སྐྱོན་ཡིན་ན།
སྦྱོར་བ་སྐྱེ་བ་དང་གནས་པ་དང་ཁྱད་པར་དུ་འགྲོ་བ་གང་རུང་ལ་བར་དུ་གཅོད་པའི་གེགས་ཡིན་དགོས་ཏེ། འདིར་
སྦྱོར་བ་སྐྱེ་བ་དང་གནས་པ་དང་ཁྱད་པར་དུ་འགྲོ་བ་གང་རུང་ལ་བར་དུ་གཅོད་པའི་གེགས་དེ། སྦྱོར་བའི་སྐྱོན་གྱི་
མཚན་ཉིད། ཅེས་གསུངས་པའི་ཕྱིར་ཟེར། ཡང་ཁ་ཅིག བྱང་སེམས་ཚོགས་ལམ་པའི་སྤོབས་པ་ཧ་ཅང་མྱུར་
བའི་སྦྱོར་སྐྱོན་ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར། འདོད་མི་ནུས་ཏེ། ཡིག་ཆར། ཐེག་
ཆེན་གྱི་སྦྱོར་བ་སྐྱེ་བ་དང་གནས་པ་ལ་གེགས་བྱེད་ཀྱི་བདུད་ཀྱི་ལས་དེ། ཐེག་ཆེན་སྦྱོར་བའི་སྐྱོན་གྱི་མཚན་ཉིད་ཟེར་
ན། བྱང་སེམས་ཚོགས་ལམ་པའི་སྤོབས་པ་ཧ་ཅང་མྱུར་བའི་སྦྱོར་སྐྱོན་ཆོས་ཅན། མཚན་ཉིད་དེར་ཐལ། མཚོན་
བྱ་དེའི་ཕྱིར་ཏེ། འགྲེལ་བ་ལས། སྤོབས་པ་ཧ་ཅང་མྱུར་བ་དང་། ཞེས་གསུངས་པའི་ཕྱིར། འདོད་ན། ཚོགས་
ལམ་པ་དེའི་རྒྱུད་ལ་སྦྱོར་བ་མེད་པར་ཐལ། སྦྱོར་བ་སྐྱེ་བ་དང་གནས་པའི་གེགས་རྒྱུད་ལྡན་ཡིན་པའི་ཕྱིར། འདོད་
མིནུས། ཞེས་གསུངས་པའི་ཕྱིར། དེས་ཁྱད་པར་དུ་འགྲོ་བ་ལ་གེགས་མི་བྱེད་པར་ཡང་འགྲུབ་ནུས་པའི་ཕྱིར།
དེས་ན། ཡིག་ཆར། སྦྱོར་བ་སྐྱེ་གནས་གོང་འཕེལ་ཅི་རིགས་ལ་གེགས་བྱེད་པའི་ཆ་ནས་བདུད་ལས་སུ་བཤད་པ་དེ།
སྦྱོར་བའི་སྐྱོན་གྱི་མཚན་ཉིད། ཅེས་གསུངས་པའི་ཕྱིར་ཟེར། ཁོ་ན་རེ། སྦྱོར་བའི་སྐྱོན་ཡིན་ན། ཐེག་ཆེན་སྦྱོར་
བའི་སྐྱོན་གྱིས་ཁྱབ་པར་ཐལ་ལོ་ཟེར་བ་དང་། ཐེག་ཆེན་སྦྱོར་བ་སྐྱེ་གནས་གོང་འཕེལ་ཅི་རིགས་ལ་གེགས་བྱེད་པས་
ཐེག་ཆེན་སྦྱོར་བའི་སྐྱོན་དུ་ཁས་ལེན་དགོས་ན། རྣམ་མཁྱེན་ལ་གེགས་བྱེད་ན་རྣམ་མཁྱེན་གྱི་སྐྱོན་དུ་ཐལ་བ་སོགས་
ལ་ནི་ཞིབ་ཆ་དགོས། ཁ་ཅིག ཀུ་མཱ་ར་ཤིས། ཤེས་མཚན་ཕྱོགས་ཆོས་སུ་འདོར་ལ། རང་ལུགས་ཀྱིས་དེ་དག་
དགག་པའི་ཚེ་ཤེས་མཚན་རྟགས་སུ་བྱས་ནས། སྦྱོར་བའི་ངོ་བོ་ཉིད་ཡོད་སྒྲུབ་དང་། ཡིན་སྒྲུབ་གང་གི་དབང་དུ་
བྱས་ཀྱང་སངས་རྒྱས་སའི་ཤེས་མཚན་གྱིས་ཁྱབ་པ་མ་ངེས་པའི་ཕྱིར། ཞེས་པས་དགག་དགོས་ཏེ། གསེར་ཕྲེང་
ལས། ཀུ་མཱ་ར་ཤི་ན་རེ། ཤེས་མཚན་ཕྱོགས་ཆོས། བྱེད་མཚན་རྗེས་འགྲོ་ཞེས་སོགས་དང་། དང་པོ་མི་འཐད་དེ།
ཤེས་མཚན་རྟགས་སུ་བྱས་ནས་སྦྱོར་བའི་ངོ་བོ་ཉིད་སྒྲུབ་པར་བྱེད་པ་དེ་ཡིན་པ་དང་ཡོད་པ་གང་དུ་སྒྲུབ་ན་ཡང་
སངས་རྒྱས་སའི་ཤེས་མཚན་གྱིས་ཁྱབ་པ་མ་ངེས་ལ་ཞེས་དང་། ཡིག་ཆར་ཡང་དེ་བཞིན་དུ་གསུངས་པའི་ཕྱིར་ཟེར།
ཡང་ཁ་ཅིག གཞུང་དེའི་དགོངས་པ་འཚོལ་དགོས་ཀྱི་ཚིག་ཟིན་ལྟར་མི་རུང་བའི་ཕྱིར། གཞན་དུ་ན་སྦྱོར་བ་སྐོར་
གཅིག་གི་ཕྱོགས་ཆོས་སྒྲུབ་ན་ཁྱབ་པ་སྒྲུབ་པས་ཁྱབ་པར་འགྱུར་རོ། ། ཞེས་ཟེར་བ་སོགས་ལ་ཞིབ་ཆ་དགོས། ཁ་
ཅིག གཞི་ཤེས་ཡིན་ན་ཁྱད་མཚན་མ་ཡིན་པས་ཁྱབ་པར་ཐལ། གསེར་ཕྲེང་ལས། ཁྱད་མཚན་ལ་སློབ་དཔོན་
གྱིས་གཞི་ཤེས་མ་གསུངས་པས་མཁྱེན་གསུམ་དུ་བྱེད་པ་ནོར་རོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག
ཐེག་ཆེན་གཞི་ཤེས་ལ་ཁྱད་མཚན་ཡོད་པར་ཐལ། ངོ་བོ་ཉིད་མཚན་བཅུ་དྲུག་ཁྱད་མཚན་ཡིན་པའི་ཕྱིར་ཏེ། རྣམ་

• 83 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བཤད་ལས། ངོ་བོ་ཉིད་ཀྱི་རྣལ་འབྱོར་བཅུ་དྲུག་མཚན་གཞི། ཉན་རང་གི་སྦྱོར་བ་ལས་ཁྱད་པར་དུ་འཕགས་པའི་
སྦྱོར་བར་མཚོན། བསམ་མི་ཁྱབ་སོགས་ཀྱིས་ཁྱད་པར་དུ་བྱས་པའི་སེམས་དཔའི་ཡེ་ཤེས་ཡིན་པས་སོ། ། དེ་ནི་
ཁྱད་མཚན་གྱི་མཚོན་ཚུལ་ལོ། ། ཞེས་གསུངས་པའི་ཕྱིར། ཁྱབ་སྟེ། ངོ་བོ་ཉིད་མཚན་བཅུ་དྲུག་གི་དང་པོ་བཞི་
གཞི་ཤེས་དང་། དེ་ནས་ལྔ་ལམ་ཤེས་དང་། དེ་ནས་བདུན་རྣམ་མཁྱེན་དང་སྦྱར་དགོས་པའི་ཕྱིར་ཏེ། དེ་ཉིད་
ལས། ཉོན་མོངས་རྟགས་སོགས་བཞི་སྤོང་ཞིང་དེ་བ་འབྱུང་བ་ཤེས་པ་སོགས་གཞི་ཤེས་ཀྱི་རྣམ་པ་གང་ཡང་རུང་བ་
ལ་དམིགས་པའི་རྣམ་པ་ཅན་གྱི་བྱང་སེམས་ཀྱི་རྣལ་འབྱོར་མཚན་གཞི། སེམས་དཔའི་གཞི་ཤེས་སྦྱོར་བར་མཚོན།
དེ་བ་འབྱུང་བ་ཤེས་པ་སོགས་གང་རུང་གི་རྣམ་པ་ཅན་གྱི་སེམས་དཔའི་ཡེ་ཤེས་སོ། ། གཞན་དོན་གྱི་གོ་ཆ་བྱ་དཀའ་
བ་སོགས་སྒྲུབ་པས་ཁྱད་པར་དུ་བྱས་ཤིང་སྟོང་ཉིད་མཚན་མེད་སོགས་ལམ་ཤེས་ཀྱི་རྣམ་པ་གང་ཡང་རུང་བ་ལ་
དམིགས་པའི་རྣམ་པ་ཅན་གྱི་བྱང་སེམས་ཀྱི་སྦྱོར་བ་མཚན་གཞི། ལམ་ཤེས་ཀྱི་སྦྱོར་བར་མཚོན། སྟོང་ཉིད་མཚན་
མེད་སོགས་ལམ་ཤེས་ཀྱི་ཤེས་པའི་རྣམ་པ་གང་ཡང་རུང་བས་ཁྱད་པར་དུ་བྱས་པའི་སེམས་དཔའི་ཡེ་ཤེས་སོ། །
གཞི་ལམ་གྱིས་བསྡུས་པའི་ཁྱད་པར་ལ་དམིགས་པ་སོགས་སེམས་དཔའི་རྣལ་འབྱོར་བདུན་མཚན་གཞི། རྣམ་
མཁྱེན་གྱི་སྦྱོར་བར་མཚོན། དེ་བ་ཉིད་ཀྱི་མཐོང་ཆོས་ལ་བདེར་གནས་སོགས་རྣམ་མཁྱེན་གྱི་རྣམ་པ་གང་རུང་ལ་
དམིགས་པའི་རྣམ་པ་ཅན་གྱི་ཡེ་ཤེས་ཡིན་པས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་
རྣམས་མི་འཐད་པར་ཐལ། མཚན་གཞི་བཤད་པ་མི་རིགས་པ་གང་ཞིག མཚོན་ཚུལ་བཤད་པ་དེ་ཡང་མི་འཐད་
པའི་ཕྱིར། དང་པོ་དེར་ཐལ། དཔེར་ན། མིག་དབང་མཚན་གཞི། གཟུགས་སུ་མཚོན། གཟུགས་རུང་ཡིན་
པས་སོ་ཞེས་བཀོད་པ་ན། མིག་དབང་གང་གི་མཚན་གཞི་ཡིན་ཞེ་ན། གཟུགས་ཀྱི་མཚན་གཞི་ཡིན་ཟེར་དགོས་ལ་
དེ་མ་ཡིན་པའི་ཕྱིར་ཏེ། གཟུགས་ཀྱི་མཚན་གཞི་མེད་པའི་ཕྱིར་ཏེ། གཟུགས་ཀྱི་མཚོན་བྱ་མེད་པའི་ཕྱིར། དེས་ན་
མཚོན་སྦྱོར་འགོད་ཚེ། མིག་དབང་ཆོས་ཅན། གཟུགས་སུ་མཚོན། གཟུགས་རུང་ཡིན་པས་སོ་ཞེས་འགོད་དགོས་
ཀྱི་མཚོན་སྦྱོར་གྱི་ཆོས་ཅན་ལ་མཚན་གཞིའི་ཐ་སྙད་མ་སྦྱར་ན་ལེགས་པའི་ཕྱིར་ཏེ། གསེར་ཕྲེང་ལས། ལོ་ཙཱ་བ་ཆེན་
པོ་ཁ་ཅིག་མཚན་གཞི་དང་མཚོན་བྱ་ཁྱད་མེད་ལ་སྐད་དོད་ཀྱང་གཅིག་པས་དེ་གཉིས་སོ་སོར་བྱས་ནས་བོད་རྣམས་
བཤད་ལ་མི་འཐད་གསུངས་པ་ནི་གཞུང་ལུགས་ཆེན་པོ་རྣམས་སུ་དེ་ཁོ་ནས་བཞིན་བྱུང་བས་མཚོན་བྱ་སྦྱོར་བའི་ཆོས་
ཅན་ལ་མཚན་གཞིའི་ཐ་སྙད་མ་སྦྱར་ན་ལེགས་སོ། ། ཞེས་གསུངས་པའི་ཕྱིར་ཟེར། ཁོ་ན་རེ། སྔར་བཤད་པ་ལྟར་
འཐད་དེ། གསེར་ཕྲེང་ལས་ཀྱང་མ་སྦྱར་ན་ལེགས་ཞེས་པ་ཙམ་ལས་སྦྱར་མི་རུང་བར་མ་གསུངས་པའི་ཕྱིར་རོ། །
གཞན་དུ་ན་རྩ་ཤེས་ཊིཀ་ཆེན་ལས། བོད་ལ་གྲགས་པའི་མཚོན་བྱ་ལ་འདི་དང་རྒྱ་གཞུང་གཞན་མང་པོ་ལས་མཚན་
གཞི་ཞེས་བྱུང་ལ། དེ་གཉིས་ཀྱི་སྐད་དོད་ཀྱང་གཅིག་པས་མཚན་མཚོན་གྱི་སྦྱོར་བ་གཅིག་ལ་མཚན་གཞི་དང་

• 84 ， 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མཚོན་བྱ་འགལ་བར་སྨྲ་བ་ཡང་མི་འཐད་ལ། གཞན་དག་སྔ་མ་རྒྱུ་མཚན་དུ་བྱས་ནས་མཚན་མཚོན་གཞི་གསུམ་དུ་
བྱེད་པ་མི་འཐད་ཅེས་སྨྲ་བ་ཡང་མི་རིགས་ཏེ། རྟགས་ཀྱིས་བསྒྲུབ་བྱ་སྒྲུབ་པ་ལ་བསྒྲུབ་བྱ་སྒྲུབ་བྱེད་བསྒྲུབ་གཞི་
གསུམ་ཡོད་པ་ལྟར་མཚན་ཉིད་ཀྱིས་མཚོན་བྱ་མཚོན་པ་ལ་ཡང་བྱར་རུང་བའི་ཕྱིར་རོ། ། དེ་ལྟར་ན་བརྗོད་བྱ་ལ་
ཡང་གསུམ་བྱ་དགོས་པར་འགྱུར་རོ་ཞེ་ན། འདོད་པ་ཡིན་ནོ། ། ཞེས་གསུངས་པ་མི་འཐད་པར་འགྱུར་བའི་ཕྱིར་
ཟེར། རྟགས་གཉིས་པ་དེར་ཐལ། རྣམ་བཤད་ལྟར་ན་མཚོན་ཚུལ་དེ་དག་མཚོན་བྱེད་མཚོན་བྱ་དང་ངོ་བོ་གཅིག་
པའི་མཚོན་ཚུལ་ཡིན་ལ། དེ་མི་རིགས་ཏེ། མཚན་ཉིད་དང་པོ་གསུམ་གྱིས་སྦྱོར་བ་མཚོན་ཚུལ་ནི་ངོ་བོ་ཐ་དད་པའི་
མཚོན་ཚུལ་ཡིན་ཏེ། གསེར་ཕྲེང་ལས། འོ་ན་གང་ཞེ་ན། ཤེས་ཁྱད་བྱེད་པ་ངོ་བོ་ཉིད་ཀྱི་མཚན་ཉིད་ཅེས་
གསུངས་པས་ཤེས་པ་ནས་ངོ་བོ་ཉིད་ཀྱི་བར་རང་རང་ལ་ལྟོས་ན་དེ་དག་གི་རང་བཞིན་དང་རང་གི་མཚན་ཉིད་དུ་
ཡང་འགྱུར་མོད་འོན་ཀྱང་འདིར་ནི་བཞི་བོ་འདི་སྦྱོར་བའི་མཚན་ཉིད་དུ་བཤད་དགོས་པས། དེ་ལ་ལྟོས་ན་མཚན་
ཉིད་ཐ་མ་འདི་རང་བཞིན་ཡིན་ལ་ཁྱད་པར་ནི་ཕལ་ཆེར་དོན་གཞན་ལྡན་པ་དང་ཤེས་བྱེད་གཉིས་ནི་འབྲས་བུ་རྒྱུ་
མཚོན་པ་སྟེ། དེ་ཡང་བྱ་རོག་གིས་ཁང་བཟང་མཚོན་པ་ལྟར་དེའི་སྒོ་ནས་ཤེས་པར་བྱས་པ་ཙམ་མོ། ། འབྲས་བུས་
རྒྱུ་མཚོན་པ་འདིའི་དོན་ཡིན་པར་ཡང་གངས་ཅན་གྱི་ཤིང་རྟ་ཆེན་པོ་བཞེད་དེ། རྩ་འགྲེལ་གྱི་དགོངས་པའོ། །
ཞེས་དང༌། འོ་ན་བྱེད་སྒྲུབ་མ་ཡིན་ནམ་ཞེ་ན།ཉེས་པ་མེད་དེ། སྦྱོར་བ་མཚོན་པར་བྱེད་ཀྱང་དོན་ཐ་དད་པའི་སྒོ་
ནས་མི་མཚོན་པས་བྱེད་སྒྲུབ་ཏུ་མ་བཞག་ལ། སྔ་མ་གསུམ་ཅི་རིགས་པར་དེ་ལས་བཟློག་པས་བྱེད་སྒྲུབ་ཏུ་བཞག་གོ།
ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག འདིར་བསྟན་མཚན་ཉིད་སངས་རྒྱས་ཀྱི་ས་ན་ཡོད་
པར་ཐལ། གསེར་ཕྲེང་གི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། རྣམ་བཤད་ལས། ཐེག་པ་ཆེན་པོའི་
ཚོགས་ལམ་ནས་རྒྱུན་མཐའི་བར་ལ་ཡོད་པ་ཡིན་གྱི། ཤེས་མཚན་སངས་རྒྱས་ཀྱི་ས་ལ་བཞེད་པ་སོགས་ནི། མཚན་
ཉིད་འདི་དག་གི་སྐབས་དོན་མ་རྟོགས་པའི་རྣམ་འགྱུར་དུ་གསལ་ལོ། ། ཞེས་དང་། རྟོགས་དཀའི་སྣང་བ་ལས་
ཀྱང་དེ་བཞིན་དུ་གསུངས་པའི་ཕྱིར་རོ་ཞེས་ཟེར། ཁོ་ན་རེ། རྣམ་བཤད་དང་རྟོགས་དཀའི་སྣང་བར་དེ་ལྟར་
བཤད་ཀྱང་གསེར་ཕྲེང་ལྟར་ན་འདིར་བསྟན་ཤེས་མཚན་སངས་རྒྱས་སར་བཞེད་པས་སྐྱོན་མེད་པའི་ཕྱིར་ཟེར།
ཡང་ཁོ་ན་རེ། གསེར་ཕྲེང་ལྟར་ན་ཡང་སངས་རྒྱས་སར་ཤེས་མཚན་མི་བཞེད་པའི་ཕྱིར་ཏེ། གསེར་ཕྲེང་ལས།
ཚོགས་ལམ་ནས་ས་བཅུའི་བར་དུ་བཞག་སྟེ། སྦྱོར་བ་སྒོམ་རེས་ཀྱིས་འདི་སྔོན་དུ་བཏང་ནས་སྒོམ་པས་སོ། ། ཞེས་
གསུངས་པའི་ཕྱིར་ཟེར། ཁོ་ན་རེ། འདི་ནི་སྦྱོར་བ་སྒོམ་རེས་ཀྱིས་མཚན་ཉིད་ཤེས་པ་སྔོན་དུ་འགྲོ་བའི་ས་མཚམས་
བསྟན་པར་གསེར་ཕྲེང་ལས་ ཤིན་ ཏུ་གསལ་བའི་ཕྱིར་ཟེར་ན་བརྟག ཁ་ཅིག་ན་རེ། ལོ་ཆེན་གྱིས་དེ་བཞིན་
གཤེགས་པ་འབྱུང་བ་དང་། ། ཞེས་སོགས་ཀྱི་སྐབས་སུ་མཚན་ཉིད་དང་པོ་གསུམ་གྱི་ཡུལ་དངོས་སུ་བསྟན་ནས་

• 85 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། །
མཚན་ཉིད་དང་པོ་གསུམ་ཤུགས་ལ་བསྟན་པར་འདོད་དེ། དེའི་འདོད་ཚུལ་བཀག་པའི་ཐད་ཀྱི་ཡིག་ཆར། འོ་ན་
རྩ་བར། དེ་བཞིན་གཤེགས་པ་འབྱུང་བ་དང་། ། ཞེས་སོགས་ཤོ་ལོ་ཀ་བཞིས་ཤེས་པའི་མཚན་ཉིད་བཅུ་དྲུག་པ་
གསུམ་གྱི་དང་པོ་གཞི་ཤེས་ཀྱི་ཤེས་མཚན་ལམ་ཤེར་ཕྱིན་བཅུ་དྲུག་བཤད་པ་མ་ཡིན་པར་ཐལ། ཤེས་ཁྱད་བྱེད་
གསུམ་གྱི་མཚན་ཉིད་དོན་བརྒྱད་ཀྱི་ཡུལ་གྱིས་ཡུལ་ཅན་སྦྱོར་བའི་མཚན་ཉིད་ཤུགས་ལ་འཕངས་པའི་ཕྱིར། འདོད་
ན། ཤིན་ཏུ་མི་འཐད་པར་ཐལ། རྗེ་བཙུན་གྱིས་དེ་ལྟར་བཤད་པ་གང་ཞིག འཕངས་སེང་གཉིས་ཀྱིས་ཀྱང་དེ་
ལྟར་བཤད་པའི་ཕྱིར། ཞེས་སོགས་དང་། སྡོམ་ལས་ཀྱང་། མི་འཐད་དེ་བཞིན་གཤེགས་འབྱུང་ཞེས་སོགས་
ཀྱིས། ། ཤེས་མཚན་ཞེ་བརྒྱད་དངོས་སུ་ཚིག་ཟིན་ལ། ། བསྟན་པ་རྩ་འགྲེལ་ཀུན་གྱིས་འགྲུབ་པའི་ཕྱིར། ། ཡུལ་
གྱིས་ཡུལ་ཅན་འཕངས་ཙམ་ག་ལ་ཡིན། ། ཞེས་གསུངས་པའི་ཕྱིར། ཁྱབ་སྟེ། དེས་དེ་ལྟར་མི་འདོད་ན་བཀག་པ་
འབྲེལ་མེད་དུ་འགྱུར་བའི་ཕྱིར་རོ་ཞེས་ཟེར། ཡང་ཁ་ཅིག བཤད་ཚུལ་དེ་ནི་ཀུན་མཁྱེན་བླ་མའི་རིང་ལུགས་མ་
ཡིན་པར་ཐལ། རྣམ་བཤད་དང་གཏན་ནས་མི་མཐུན་པའི་ཕྱིར་ཏེ། དེ་ཉིད་ལས་ཡུལ་གྱིས་ཡུལ་ཅན་འཕངས་
ནས་བསྟན་ཞེས་པའི་དོན་ནི་མཚན་ཉིད་མཚན་གཞིའི་སྟེང་དུ་ངེས་བྱེད་ཀྱི་བློ་ནི་མཚོན་པ་ཡིན་ལ། མཚོན་པ་དེ་
ཡུལ་ཅན་ཡིན་ཞིང་། མཚན་ཉིད་དང་པོ་གསུམ་ནི་དེའི་ཡུལ་ཡིན་པས་རྩ་བའི་སྐབས་སུ་ཡུལ་མཚན་ཉིད་དང་པོ་
གསུམ་དངོས་སུ་བསྟན་ནས་ཡུལ་ཅན་མཚོན་པ་དེ་ཤུགས་ལ་འཕངས་ཞེས་པ་ཡིན་གྱི་མཚན་ཉིད་དང་པོ་གསུམ་གྱི་
ཡུལ་དངོས་སུ་བསྟན་ནས་མཚན་ཉིད་དང་པོ་གསུམ་ཤུགས་ལ་འཕངས་ཞེས་པ་གཏན་ནས་མ་ཡིན་པའི་ཕྱིར། དེ་
འདྲའི་འདོད་ཚུལ་བཤད་པའི་སྐབས་ཀྱི་རྣམ་བཤད་ལས། གོ་མི་ཆེན་པོའི་བཞེད་པར་མཛད་ན་འདི་ལྟར་བཤད་དེ།
ནས། དེ་ལ་དབྱེ་ན་ཁྱད་མཚན་བཅུ་དྲུག་དང་། བྱེད་མཚན་བཅུ་གཅིག་གོ ། མཚན་མཚོན་གཞི་གསུམ་དང་།
མཚན་ཉིད་མཚན་གཞིའི་སྟེང་དུ་ངེས་བྱེད་ཀྱི་བློ་ནི་མཚོན་པ་ཞེས་བྱ་ལ། དེ་ཡང་སྦྱོར་བ་ལ་མ་ཞུགས་པའི་སྔ་རོལ་གྱི་
ཐོས་བསམ་གྱི་ཤེས་རབ་དང་། སྦྱོར་བའི་རྗེས་ཀྱི་ཤེས་པ་ཅི་རིགས་སུ་ཡོད་ལ། དེས་སྦྱོར་བ་ཉི་ཤུའི་མཚན་གཞིར་
བྱས་ཏེ། ཁྱད་པར་དང་བྱེད་པའི་མཚན་ཉིད་རྒྱུ་མཚན་དུ་བཀོད་ནས། དེ་ནི་ཆོས་སྐུའི་རྒྱུ་ཐུན་མོང་མ་ཡིན་པའི་
སྦྱོར་བའོ་ཞེས་མཚོན་པ་ཡིན་ནོ། ། མཚོན་པ་དེ་ཡང་གཞི་ཤེས་དང་རྣམ་མཁྱེན་གྱི་ཆ་མ་ཡིན་གྱི། ལམ་ཤེས་རྗེས་
མཐུན་པའི་ཆ་ཡིན་ནོ། ། མཚོན་པ་དེ་ཉིད་ཤེས་མཚན་བཅུ་དྲུག་པ་ཕྲག་གསུམ་གྱིས་འཕངས་ནས་སྟོན་པ་ཡིན་གྱི་
དེ་དག་མཚོན་པ་ཡེ་ཤེས་དངོས་མ་ཡིན་ཏེ། མཚོན་པ་ཡེ་ཤེས་ཀྱིས་ནི་ཁྱད་མཚན་དང་བྱེད་མཚན་ལ་དམིགས་པ་
ཡིན་ལ། ཤེས་པ་བཅུ་དྲུག་པ་ཕྲག་གསུམ་གྱིས་དེ་ལ་མ་དམིགས་པའི་ཕྱིར་རོ། ། དེས་ན་ཡུལ་གྱིས་ཡུལ་ཅན་
འཕངས་ནས་བསྟན་པ་ཡིན་ནོ། ། ཞེས་གསུངས་པའི་ཕྱིར་ཟེར་ན་དཔྱད་གཞི་ཆེ། ལུང་མ་བསྟན་གྱི་ལྟ་བ་བཅུ་
བཞིའི་དོགས་དཔྱོད་ནི་ཁོ་བོས་བྲིས་པའི་གྲུབ་མཐའི་དོགས་དཔྱོད་ལས་ཤེས་པར་བྱའོ། ། ཁ་ཅིག་ན་རེ། འདིར་

• 86 ， དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
སམ་་་་་་་ས ་ས -- - - -- - - - --，
རྣམ་མཁྱེན་རང་རྒྱུད་ལ་སྒྲུབ་པར་མཁས་པའི་སེམས་དཔའི་རྒྱུད་ཀྱི་ཆོས་མངོན་རྟོགས་དེ། ཐེག་ཆེན་གྱི་ཐར་བ་ཆ་
མཐུན་གྱི་མཚན་ཉིད་ཅེས་གསུངས་པ་ལྟར་འཐད་དེ། རྣམ་བཤད་ལས་དེ་ལྟར་གསུངས་པའི་ཕྱིར་ཟེར། ཡང་ཁ་
ཅིག དེ་མི་འཐད་པར་ཐལ། ཡིག་ཆར། རྣམ་མཁྱེན་རང་རྒྱུད་ལ་སྒྲུབ་པར་མཁས་པའི་སེམས་དཔའི་རྒྱུད་ཀྱི་
ཆོས་མངོན་རྟོགས་དེ། འདིར་བསྟན་ཐར་བ་ཆ་མཐུན་གྱི་མཚན་ཉིད་ཟེར་ན། ཐེག་དམན་དུ་ལྟུང་བར་ངེས་པའི་
བྱང་སེམས་ཚོགས་ལམ་པའི་ཡེ་ཤེས་ཆོས་ཅན། དེར་ཐལ། འདིར་བསྟན་ཐེག་ཆེན་གྱི་དེ་ཡིན་པའི་ཕྱིར། ཞེས་
གསུངས་པའི་ཕྱིར། དེས་ན་ཡིག་ཆར། དད་སོགས་ལྔ་ལ་མཁས་པའི་ཆ་ནས་བཞག་པའི་ཐབས་ཤེས་ཁྱད་པར་
ཅན་གཉིས་ཀྱིས་ཟིན་པའི་རང་བཞིན་གྱི་དབང་རྣོན་གྱི་ཆོས་མངོན་རྟོགས་དེ། འདིར་དངོས་བསྟན་གྱི་ཐེག་ཆེན་
ཐར་བ་ཆ་མཐུན་གྱི་མཚན་ཉིད། ཅེས་གསུངས་པ་ལྟར་འཐད་པའི་ཕྱིར་ཟེར། ཁོ་ན་རེ། ཡིག་ཆའི་བཤད་ཚུལ་
ལྟར་མི་རིགས་ཏེ། མཚན་ཉིད་དེའི་ཟུར་དུ་ཆ་བཞག་སྦྱར་མི་དགོས་པའི་ཕྱིར་ཟེར་ན་བརྟག རྒྱན་གྱི་ཆེད་དུ་བྱ་
བའི་གདུལ་བྱ་དབང་བོ་རྣོ་རྟུལ་གང་རུང་ཡིན་ན། དད་སོགས་ཡུལ་ལྔ་ལ་མཁས་པས་ཁྱབ་སྟེ། ཡིག་ཆར། རྒྱན་
གྱི་ཆེད་དུ་བྱ་བའི་གདུལ་བྱ་ལ་དབང་རྣོན་གྱིས་ཁྱབ་པར་ཐལ། དེ་ལ་རང་བཞིན་གྱིས་དབང་རྣོན་གྱིས་ཁྱབ་པའི་
ཕྱིར་ན་མ་ཁྱབ། ནས། འདོད་མི་ནུས་ཏེ། ཡུལ་ལྔ་ལ་མཁས་ཀྱང་བློའི་འཇུག་པ་མྱུར་བུལ་གྱིས་འབྱེད་པའི་ཕྱིར།
ཞེས་དང་། འོ་ན་དེ་རྣོ་རྟུལ་དད་སོགས་ཡུལ་ལྔ་ལ་མཁས་པར་མཚུངས་ཀྱང་དད་བརྩོན་སོགས་ལྔ་ལ་སྐྱེ་མྱུར་བ་རྣོན་
པོ་དང་སྐྱེ་བུལ་བ་རྟུལ་བོའི་དབང་གིས་རྫོགས་བྱང་ཐོབ་དཀའ་སླ་གཉིས་ཡོད་པ་མ་ཡིན་པར་ཐལ། རྟུལ་པོ་ཐེག་
དམན་ལ་བྱེད་པའི་ཕྱིར། འདོད་མི་ནུས་ཏེ། འགྲེལ་བ་ལས། ཡུལ་རྣམ་པ་ལྔ་ལ་ཆེས་མཁས་པ་ཡིན་ནོ། ། དེ་ལྟ་
མོད་ཀྱི་ཞེས་སོགས་དང་། རྣམ་བཤད་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ།
དད་སོགས་ཆེ་འབྲིང་ཆུང་གསུམ་པོ་གང་རུང་ལ་མཁས་པའི་གང་ཟག་ཡིན་ན། ཐེག་པ་གསུམ་པོ་གང་རུང་གི་གང་
ཟག་ཡིན་པས་ཁྱབ་པའི་ཕྱིར་ཏེ། དད་སོགས་ཆེ་འབྲིང་ཆུང་གསུམ་པོ་གང་རུང་ཡིན་ན། ཐེག་པ་གསུམ་པོ་གང་
རུང་ཡིན་པས་ཁྱབ་པའི་ཕྱིར་ཏེ། རྣམ་བཤད་ལས། དད་སོགས་ཆེན་པོ་ཐེག་པ་ཆེན་པོ་ཡིན་ལ། དད་སོགས་ཆུང་
ངུ་དང་འབྲིང་ཐེག་པ་ཆུང་འབྲིང་ཡིན་གྱི། ཞེས་དང་། ཡིག་ཆར་ཡང་དད་སོགས་ཆུང་འབྲིང་གཉིས་ཉན་རང་གི་
ཐེག་པ་ཆུང་འབྲིང་ཡིན་པའི་ཕྱིར་ཏེ། ཞེས་གསུངས་པའི་ཕྱིར། ཁྱབ་སྟེ། ཆུང་ངུ་ཉན་ཐོས་དང་། འབྲིང་རང་
རྒྱལ་ཡིན་ན། ཆེན་པོ་ཐེག་ཆེན་ཡིན་པར་འོས་མེད་ཀྱིས་འགྲུབ་པའི་ཕྱིར་རོ། ། གཞན་ཡང་། རྒྱན་གྱི་ཆེད་དུ་བྱ་
བའི་གདུལ་བྱ་ལ་ལམ་ཞུགས་ཀྱིས་ཁྱབ་པར་ཐལ། དེ་ལ་དད་སོགས་ཆེན་པོ་ལ་མཁས་པས་ཁྱབ་པའི་ཕྱིར་ཏེ། སྔར་
བསྒྲུབས་ཟིན་པའི་ཕྱིར། འདོད་མི་ནུས་ཏེ། དེ་ལ་ལམ་ལ་ཞུགས་མ་ཞུགས་གཉིས་ཡོད་པའི་ཕྱིར་ཏེ། ཡིག་ཆར།
རྒྱན་ལ་བརྟེན་ནས་ཡུལ་ལྔ་གང་རུང་དེ་དང་དེ་རྟོགས་དགོས་ཀྱི་ཐེག་ཆེན་རིགས་ཅན་དེ། རྒྱན་གྱི་ཆེད་དུ་བྱ་བའི་

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད། • 87 •
གདུལ་བྱའི་མཚན་ཉིད། དབྱེ་ན། དེའི་ཆེད་དུ་བྱ་བ་དབང་པོ་རྣོ་རྟུལ་གཉིས་ཡོད། ས་མཚམས་ལམ་མ་ཞུགས་
ནས་འཕགས་ལམ་བར་དུ་ཡོད་ལ། དེ་ཡན་ཆད་ནའང་གདམས་ངག་དང་རྗེས་བསྟན་གང་རུང་རེ་བྱས་ན་ཡོད་
ཀྱང་གཉིས་ཀའི་དབང་དུ་བྱས་ན་མེད་པར་ཤེས་དགོས་ཏེ། ཞེས་སོགས་གསུངས་པའི་ཕྱིར་ཟེར། འདི་ལ་ཁ་ཅིག
ས་མཚམས་འདི་མི་འཐད་པར་ཐལ། གདམས་ངག་དང་། རྗེས་བསྟན་གང་རུང་གི་ཆེད་དུ་བྱ་བའི་གདུལ་བྱ་ལ་
འཕགས་པ་ཡོད་ན། བསྟན་བཅོས་ཀྱི་ཆེད་དུ་བྱ་བའི་གདུལ་བྱ་ལ་འཕགས་པ་ཡོད་དགོས་པའི་ཕྱིར། གདམས་
ངག་ཡིན་ན། དེ་གཉིས་ཀས་ཁྱབ་པའི་ཕྱིར་ཏེ། དེ་ཡིན་ན་ཡོན་ཏན་མ་ཐོབ་པ་ཐོབ་ཕྱིར་དང་། ཐོབ་ཟིན་འཕེལ་
ཆེད་དུ་འདོམས་པས་ཁྱབ་པའི་ཕྱིར། ཁྱབ་སྟེ། དེ་གཉིས་ཀྱི་མཚན་ཉིད་རེ་ཡོད་པའི་ཕྱིར་ཏེ། ཡིག་ཆར། ཡང་
དེ་ལ་གདམས་པའི་གདམས་ངག་དང་། རྗེས་བསྟན་གྱི་གདམས་ངག་གཉིས་ཡོད། རང་གི་ཆེད་དུ་བྱ་བའི་གདུལ་
བྱས་སྔར་ཐོབ་པའི་ཡོན་ཏན་གོང་འཕེལ་དུ་འདོམས་པའི་གདམས་ངག་དེ། དང་པོའི་མཚན་ཉིད། ཅེས་དང་།
རང་གི་ཆེད་དུ་བྱ་བའི་གདུལ་བྱ་ལ་སྔར་མ་ཐོབ་པའི་ཡོན་ཏན་ཐོབ་ཕྱིར་དུ་འདོམས་པའི་གདམས་ངག་དེ། གཉིས་
པའི་མཚན་ཉིད་ཡིན་ཏེ། ཞེས་གསུངས་པའི་ཕྱིར། ཡང་མཚན་ཉིད་དེ་ཡང་མི་འཐད་དེ། རྒྱན་གྱི་ཆེད་དུ་བྱ་བའི་
གདུལ་བྱ་ལ་ཡུལ་ལྔ་ལ་མཁས་པས་ཁྱབ་པར་གསུངས་པས་མཁས་དགོས་ཀྱིས་ཁྱབ་པར་གསུངས་པ་མི་རིགས་པའི་
ཕྱིར་ཟེར། ཡང་། རྒྱན་གྱི་ཆེད་དུ་བྱ་བའི་གདུལ་བྱ་ལ་སྟོང་ཉིད་རྟོགས་པས་ཁྱབ་པར་ཐལ། དེ་ལ་དད་སོགས་
ཡུལ་ལྔ་ལ་མཁས་པས་ཁྱབ་པའི་ཕྱིར། ཁྱབ་སྟེ། འདིར་བསྟན་ཏིང་ངེ་འཛིན་དང་། ཤེས་རབ་ལ་མཁས་ན། ལྟ་
བའི་དཔྱད་པ་རྫོགས་པས་ཁྱབ་པའི་ཕྱིར་ཏེ། སྡོམ་ལས། ཏིང་འཛིན་ཤེས་རབ་མཁས་ཕྱིར་ལྟ་བ་ཡི། ། དཔྱད་པ་
རྫོགས་ཕྱིར་རོ། ། ཞེས་གསུངས་པའི་ཕྱིར། འདོད་མི་ནུས་ཏེ། རྣམ་བཤད་ལས། རྟུལ་བོ་ལ་ནི་ངེས་པ་མེད་
དོ། ། ཞེས་གསུངས་པའི་ཕྱིར། ཡང་དེ་ལ་ལམ་ཞུགས་ཀྱིས་ཁྱབ་པར་ཐལ། བརྩོན་འགྲུས་མཁས་པས་འཇུག་
སེམས་བསྐྱེད་ཕྱིར་དང་། ཞེས་དང་། འདིར་བསྟན་ བསམ་པ་ཕུན་ཚོགས་ སེམས་ བསྐྱེད་ཡིན་པའི་ཕྱིར་ཏེ།
རྟོགས་དཀའི་སྣང་བར། བསམ་པ་ཕུན་ཚོགས་སེམས་བསྐྱེད་དང་། ཞེས་གསུངས་པའི་ཕྱིར་ཟེར་ན་དཔྱད་གཞི་ཆེ།
ཁ་ཅིག་ན་རེ། དད་སོགས་ཆེ་འབྲིང་ཆུང་གསུམ་ཐེག་པ་གསུམ་དང་སྦྱར་བ་མི་འཐད་པར་ཐལ། བྱང་སེམས་
དབང་བོ་རྣོ་འབྲིང་རྟུལ་གསུམ་དང་སྦྱར་དགོས་པའི་ཕྱིར་ཏེ། གསེར་ཕྲེང་ལས། གཉིས་པ་ནི་དད་སོགས་རྣོན་
པོའམ་ཆེན་པོས་ནི་རྫོགས་བྱང་རྟོགས་པའམ་ཐོབ་པར་སླ་ལ། དད་སོགས་རྟུལ་པོའམ་ཆུང་ངུས་ནི་རྫོགས་བྱང་
རྟོགས་པ་སྟེ་ཐོབ་པར་དཀའ་བ་ནི་རིམ་པ་ལྟར་ཞེས་སོགས་དང་། ཤུགས་ལ་བསྟན་པའི་འབྲིང་ནི་ཞེས་པ་ནས། ཉི་
སྣང་གི་དགོངས་པས་ཐེག་ཆེན་ལ་བཞེད་དེ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་
འཐད་དེ། རྟོགས་དཀའི་སྣང་བར། འདིར་གཞན་དག སྐབས་འདིའི་ཐར་ཆ་ཆུང་འབྲིང་ཆེ་གསུམ་དང་།

· 88 . 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
---------- -- - - - - -----ས-- ་ས ་-，--- --------- - ----- བབས་
རྟུལ་འབྲིང་རྣོ་གསུམ་ཁྱད་མེད་དུ་བྱས་ནས། དེ་ཡང་ཉན་ཐོས་དང་རང་རྒྱལ་དང་ཐེག་ཆེན་གྱི་ཐར་ཆ་གསུམ་ལ་
འཆད་པ་ནི་རྣམ་པར་འཁྱམས་ཏེ། ནས། ཆེན་པོ་དང་རྣོན་པོ་ལ་ཁྱད་མེད་ན། ཆེན་པོ་རྣོན་པོས་ཞེས་བཟླས་
ནས་སྨོས་པ་དགོས་པ་མེད་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། བྱང་སེམས་ཆེ་འབྲིང་ཆུང་གསུམ་
ལ་རྣོ་འབྲིང་རྟུལ་གསུམ་རེ་ཡོད་པའི་ཕྱིར་ཟེར་ན་བརྟག ཐེག་ཆེན་ཚོགས་ལམ་ཐོབ་པ་དང་བསྐལ་ཆེན་གྲངས་མེད་
ཀྱི་ཚོགས་ཀྱི་མགོ་རྩོམ་པ་དུས་མཉམ་ཡིན་མིན་ནི་གོང་དུ་ཅུང་ཟད་བཀོད་ཟིན་ཏོ། ། ཁ་ཅིག ཐེག་ཆེན་སྦྱོར་ལམ་
ནི་སྟོང་ཉིད་རྟོགས་པའི་ལྷག་མཐོང་ཐོབ་པ་ནས་འཇོག་དགོས་ཏེ། འདིར་བཞི་བ་ས་མཚམས་ནི། སྟོང་ཉིད་
རྟོགས་པའི་ལྷག་མཐོང་ཐོབ་པ་ནས་ཐེག་ཆེན་གྱི་མཐོང་ལམ་མ་ཐོབ་བར་དུ་ཡོད། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་དེ། ཐེག་ཆེན་ཚོགས་ལམ་པའི་རྒྱུད་ལ་སྟོང་ཉིད་རྟོགས་པའི་ལྷག་མཐོང་ཡོད་པའི་ཕྱིར་
ཏེ། ཐེག་ཆེན་རིགས་ངེས་ཀྱི་དབང་དུ་བྱས་ན་སྟོང་ཉིད་རྟོགས་པའི་ལྷག་མཐོང་ཐོབ་པ་ཐེག་ཆེན་སྦྱོར་ལམ་དྲོད་
ཐོབ་པ་དུས་མཉམ་ཡིན་གྱི། དགྲ་བཅོམ་རྟོགས་པ་སྔོན་སོང་གི་བྱང་སེམས་ཚོགས་ལམ་པ་ལ་དེ་ཡོད་པའི་ཕྱིར་ཏེ།
ས་ལམ་རྣམ་བཞག་ལས། དམན་ལམ་སྔོན་དུ་མ་སོང་བར་དང་པོ་ཉིད་ནས་ཐེག་ཆེན་དུ་རིགས་ངེས་པའི་དབང་དུ་
བྱས་ན། སྟོང་ཉིད་ལ་དམིགས་པའི་ལྷག་མཐོང་དང་པོར་ཐོབ་པ་དང་ཐེག་ཆེན་གྱི་སྦྱོར་ལམ་དུ་ཞུགས་པ་དུས་
མཉམ་ལ། དམན་ལམ་སྔོན་དུ་སོང་བ་ལྟར་ན་ཀུན་ནས་ཉོན་མོངས་བཟུང་རྟོག་མངོན་གྱུར་འཇོམས་པའི་ནུས་པ་
ཁྱད་པར་ཅན་གསར་དུ་ཐོབ་པ་དང་ཐེག་ཆེན་གྱི་སྦྱོར་ལམ་དུ་ཞུགས་པ་དུས་མཉམ་པ་ཡིན་ནོ། ། ཞེས་གསུངས་
པའི་ཕྱིར་ཟེར་ན་བརྟག ཁ་ཅིག འདིར་ཐབས་ཀྱི་ཆས་ཁྱད་པར་དུ་བྱས་པའི་སེམས་དཔའི་དོན་མངོན་རྟོགས་དེ།
ཐེག་ཆེན་གྱི་ངེས་འབྱེད་ཆ་མཐུན་གྱི་མཚན་ཉིད། ཅེས་བཤད་པ་ལྟར་འཐད་དེ། རྣམ་བཤད་ལས། འདིར་
བསྟན་ཐེག་ཆེན་ངེས་འབྱེད་ཆ་མཐུན་གྱི་མཚན་ཉིད་ནི། ཐབས་ཀྱི་ཆས་ཁྱད་པར་དུ་བྱས་པའི་སེམས་དཔའི་དོན་
མངོན་རྟོགས། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པའི་ཕྱིར་ཏེ། ཐབས་ཀྱི་
ཆས་ཁྱད་པར་དུ་བྱས་པའི་སེམས་དཔའི་དོན་མངོན་རྟོགས་དེ། ཐེག་ཆེན་གྱི་ངེས་འབྱེད་ཆ་མཐུན་གྱི་མཚན་ཉིད་
དུ་འདི་དང་ཡིག་ཆ་གཉིས་ཀར་གསུངས་ཀྱང་ཚིག་ཟིན་ལྟར་མི་རུང་སྟེ། མཚན་ཉིད་དེ་ནི་སྐབས་བཞི་བའི་དངོས་
བསྟན་གཙོ་བོའི་ཐེག་ཆེན་གྱི་ངེས་འབྱེད་ཆ་མཐུན་གྱི་མཚན་ཉིད་ཡིན་ལ། སྤྱིར་ཐེག་ཆེན་གྱི་ངེས་འབྱེད་ཆ་མཐུན་
གྱི་མཚན་ཉིད་མ་ཡིན་ཞིང་སྐབས་བཞི་བའི་དངོས་བསྟན་གཙོ་བོའི་དེ་ལ་ཐབས་ཀྱི་ཆས་ཁྱབ་པའི་ཕྱིར། རྟགས་
རྣམས་གྲུབ་སྟེ། རྣམ་བཤད་ལས། འདིར་བསྟན་ཐེག་ཆེན་ངེས་འབྱེད་ཆ་མཐུན་གྱི་མཚན་ཉིད་ནི། ཞེས་དང་།
སྐབས་དང་པོར་ཤེས་རབ་ཀྱི་ཆས་བསྡུས་པའི་དེ་གཙོ་བོར་བསྟན་ལ། སྐབས་བཞི་བར་ཐབས་ཀྱི་ཆས་བསྡུས་པའི་
དེ་གཙོ་བོར་བསྟན་པས་དེ་གཉིས་བསྡོམས་པས་སྦྱོར་ལམ་ཡོངས་རྫོགས་སུ་འགྱུར་པས། ཞེས་དང་། གསེར་ཕྲེང་

• 89 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
-- - --- ་པས
དང་རྟོགས་དཀའི་སྣང་བ་ལས་ཀྱང་དེ་ལྟར་གསུངས་པའི་ཕྱིར། སྡོམ་ལས། མཉམ་བཞག་ཤེས་རབ་སྒོམ་ཚུལ་སྔར་
བཤད་ནས། ། རྗེས་ཐོབ་བརྩེ་སོགས་ཐབས་ཀྱི་རྟོགས་རིགས་རྣམས། ། འདིར་གསུངས་བསྡོམས་པས་སྦྱོར་ལམ་
ཡོངས་རྫོགས་འགྱུར།། ཞེས་གསུངས་པའི་ཕྱིར། དེས་ན་རྣམ་བཤད་ལས་ཐབས་ཀྱི་ཆས་ཁྱད་པར་དུ་བྱས་པའི་
ཞེས་པའང་ཐབས་ཀྱི་ཆ་ཡིན་པ་སོགས་ལ་མི་བྱེད་པའི་ཕྱིར། གཞན་དུ་ན་ཐབས་ཀྱི་ཆ་ཐབས་ཀྱི་ཆས་ཟིན་པར་ཐལ་
ལོ་ཟེར་ན་བརྟག ཁ་ཅིག འདིར་གཟུགས་སོགས་འདུ་ཤེས་ལྡོག་པ་སོགས་ཀྱི་རྟགས་གང་རུང་ཐོབ་པའི་སེམས་
དཔའ་དེ། ཕྱིར་མི་ལྡོག་པའི་དགེ་འདུན་གྱི་མཚན་ཉིད། ཅེས་བཤད་པ་ནི་གཏན་ནས་མི་འཐད་དེ། སངས་
འཕགས་ཕྱིར་མི་ལྡོག་པའི་དགེ་འདུན་ཡིན་པའི་ཕྱིར། གཞན་ཡང་། སྐབས་ལྔ་བའི་མཐའ་དཔྱོད་ལས། ཕྱིར་མི་
ལྡོག་པའི་རྟགས་ཐོབ་པའི་སེམས་དཔའ་དེ། སློབ་པ་ཕྱིར་མི་ལྡོག་པའི་དགེ་འདུན་གྱི་མཚན་ཉིད། ཅེས་སོགས་
སྦྱོར་མཐོང་སྒོམ་གསུམ་ལ་གནས་པའི་ཕྱིར་མི་ལྡོག་པའི་དགེ་འདུན་གྱི་མཚན་ཉིད་བཤད་པ་རྣམས་མི་འཐད་པར་
ཐལ་། དེ་རྣམས་སྐབས་བཞི་བའི་མཐའ་དཔྱོད་དུ་བཀག་པའི་ཕྱིར་ཏེ། སྡོམ་ལས། ཁ་ཅིག་གཟུགས་ལས་ལྡོག་
སོགས་རྟགས་ཞེ་བཞི། ། གང་རུང་ཐོབ་པའི་སེམས་དཔའ་ཕྱིར་མི་ལྡོག ། དགེ་འདུན་དོན་དུ་འདོད་པ་རྒྱལ་བས་
ཁེགས། ། སློབ་པའི་དབང་བྱས་ན་ཡང་མཐོང་ལམ་པ། ། དབང་རྟུལ་དེ་ཡིས་རྟགས་རྣམས་མ་ཐོབ་ཀྱང་། །
སློབ་དང་ཕྱིར་མི་ལྡོག་གཉིས་ཡིན་ཕྱིར་འགལ། ། ཞེས་གསུངས་པའི་ཕྱིར་ཟེར་བ་ལ་ཞིབ་ཆ་དགོས། ཁ་ཅིག
སྦྱོར་ལམ་ནས་ཕྱིར་མི་ལྡོག་པའི་རྟགས་ཐོབ་པའི་སེམས་དཔའ་དེ། ཕྱིར་མི་ལྡོག་པའི་སློབ་པ་དབང་རྣོན་གྱི་དགེ་
འདུན་གྱི་མཚན་ཉིད། མཐོང་ལམ་ནས་རྟགས་ཐོབ་པ་དང་། སྒོམ་ལམ་ནས་རྟགས་ཐོབ་པ་དག་རིམ་བཞིན་
དབང་འབྲིང་དང་རྟུལ་པོ་ལ་སྦྱར་ནས་སྐབས་ལྔ་པའི་མཐའ་དཔྱོད་དུ་གསུངས་པའང་མི་རིགས་ཏེ། གཞན་དུ་ན་
བྱང་སེམས་དབང་བོ་རྣོ་འབྲིང་རྟུལ་གསུམ་འགལ་བར་འགྱུར་དགོས་པ་ལས་དེ་མ་ཡིན་པའི་ཕྱིར། ཐེག་ཆེན་པ་
དབང་རྣོན་མ་ཡིན་པའི་ཐེག་ཆེན་གང་ཟག་ཡིན་ན། ཐེག་ཆེན་པ་དབང་རྟུལ་གྱིས་ཁྱབ་པའི་ཕྱིར། ཡིག་ཆར།
ཐེག་ཆེན་དབང་རྣོན་མ་ཡིན་པའི་ཐེག་ཆེན་པ་དབང་རྟུལ་དུ་འགྱུར་བའི་ཕྱིར། ནས། ཞིབ་ཆ་འདི་ཚོགས་སྦྱོར་
མཐོང་སྒོམ་ལམ་གོང་འོག་ཐམས་ཅད་དུ་ཤེས་དགོས། ཞེས་གསུངས་པའི་ཕྱིར། ཁྱབ་སྟེ། བྱང་སེམས་དབང་
རྣོན་མ་ཡིན་པའི་བྱང་སེམས་ཡིན་ན། བྱང་སེམས་དབང་རྟུལ་ཡིན་པས་ཁྱབ་པར་གསུངས་པའི་ཕྱིར་ཟེར་ན་བརྟག
ཁ་ཅིག སྐབས་འདིའི་རྟགས་ཡིན་ན། རང་རྒྱུད་ལྡན་གྱི་གང་ཟག་བླ་མེད་བྱང་ཆུབ་ལས་ཕྱིར་མི་ལྡོག་པར་སྒྲུབ་
པའི་འབྲས་རང་མ་དམིགས་པའི་རྟགས་ཡང་དག་གསུམ་པོ་གང་རུང་མ་ཡིན་པས་ཁྱབ་པའི་ཕྱིར་ཏེ། འདིར་ཚུལ་
གསུམ་ཚང་བའི་རྟགས་ཀྱི་རྣམ་བཞག་བྱར་མི་རུང་བའི་ཕྱིར་ཏེ། གསེར་ཕྲེང་ལས། འདི་དག་ལ་ཚུལ་གསུམ་ཚད་
མས་ངེས་པའི་རྟགས་ཀྱི་རྣམ་བཞག་བྱར་མི་རུང་སྟེ། གཞན་རྒྱུད་ཇི་ལྟ་བ་བཞིན་མཁྱེན་པའི་རྣལ་འབྱོར་བ་ལ་ནི་

• 90 ， 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
རྟགས་ཀྱིས་བསྒྲུབས་པ་ལ་དགོས་པ་མེད་ལ། རྟོགས་པ་དམའ་བ་དག་གིས་ནི་ལུས་ངག་གི་ཐ་སྙད་ཙམ་ཞིག་ལས།
དཔོག་ན་འཁྲུལ་ཞིང་། ཐ་སྙད་ཁྱད་པར་ཅན་ཕྱིར་མི་ལྡོག་གི་རྟོགས་པ་ལ་མི་འཁྲུལ་བ་ནི་མ་ངེས་ཏེ། ཕྱིར་མི་ལྡོག་
གི་ནང་གི་རྟོགས་པ་ནི་གང་ཟག་དེ་ལ་ཤིན་ཏུ་ལྐོག་ཏུ་གྱུར་པས་སོ། ། ཞེས་སོགས་གསུངས་པའི་ཕྱིར་ཟེར། ཡང་ཁ་
ཅིག བཤད་ཚུལ་དེ་མི་འཐད་པར་ཐལ། དེ་ལ་འབྲས་རང་གི་རྟགས་ཡང་དག་གཉིས་ཡོད་པའི་ཕྱིར་ཏེ། དེ་ལྟར་
ཏུ་རྟོགས་དཀའི་སྣང་བ་དང་རྣམ་བཤད་དང་ཡིག་ཆ་མཐུན་པར་གསུངས་པ་ནི། སྡོམ་ལས། ཁ་ཅིག་རྟགས་འདི་
འབྲས་རྟགས་ཁོ་ན་དང་། ། ལ་ལ་རང་བཞིན་རྟགས་འདོད་གཞན་དག་ནི། ། གཏན་ཚིགས་སྒོ་ནས་དཔོག་པ་མེད་
ཅེས་ཟེར། ། གསུམ་ག་མི་འཐད་མདོ་ལས་འབྲས་རང་གཉིས། ། ཅི་རིགས་སྒོ་ནས་རྟོགས་པ་གསུངས་ཕྱིར་
རོ། ། ཞེས་གསུངས་པའི་ཕྱིར་ཟེར་ན་བརྟག ཁ་ཅིག སོ་སྐྱེས་ལ་སློབ་པ་མ་ཡིན་པས་ཁྱབ་སྟེ། མཛོད་སོགས་
ལས་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ཚོགས་ལམ་པ་སློབ་པ་མིན་ཀྱང་སྦྱོར་
ལམ་པ་སློབ་པ་ཡིན་པའི་ཕྱིར་ཏེ། ཡིག་ཆར། སློབ་པ་སྦྱོར་ལམ་ལས་དམན་པ་མ་བཤད་པའི་ཕྱིར། ཞེས་གསུངས་
པའི་ཕྱིར་ཟེར། ཡང་ཁ་ཅིག་ཚོགས་ལམ་སློབ་ལམ་མ་ཡིན་པར་ཐལ། ཚོགས་ལམ་པ་སློབ་པ་མ་ཡིན་པའི་ཕྱིར་དང་།
དེ་ལམ་དུ་ཞུགས་ནས་ལམ་ལ་སློབ་པའི་བྱ་བ་མཐར་མ་ཕྱིན་པས་ན་སློབ་པ་དང་། དེ་མཐར་ཕྱིན་པ་ལ་མི་སློབ་པར་
འཇོག་པའི་ཕྱིར་ཟེར་ན་བརྟག ཁ་ཅིག ཀུན་བཏགས་ཀྱིས་བསྡུས་པའི་བདེན་འཛིན་མངོན་གྱུར་སྤངས་པའི་
གང་ཟག་ཡིན་ན། མཐོང་སྤང་སྤངས་པས་མ་ཁྱབ་སྟེ། རང་རྒྱལ་དགྲ་བཅོམ་པས་དེ་སྤངས་པའི་ཕྱིར་ཏེ། སྐབས་
ལྔ་པའི་མཐའ་དཔྱོད་ལས། གཟུགས་སོགས་ལ་འདུ་ཤེས་ལྡོག་པ་སོགས་ཀྱི་རྟགས་གང་རུང་ཐོབ་པའི་སེམས་དཔའ་
དེ། སློབ་པ་ཕྱིར་མི་ལྡོག་པའི་དགེ་འདུན་གྱི་མཚན་ཉིད་ཟེར་ན། ཕྱི་རོལ་དོན་འཛིན་གྱི་རྟོག་པ་ཟད་པར་སྤངས་
པའི་བྱང་སེམས་ཚོགས་ལམ་པ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཁྱབ་པ་ཁས། རྟགས་
དེར་ཐལ། ཀུན་བཏགས་ཀྱིས་བསྡུས་པའི་བདེན་འཛིན་མངོན་གྱུར་ལྡོག་པའི་སེམས་དཔའ་ཡིན་པའི་ཕྱིར་ཏེ།
ཕྱིར་རོལ་དོན་འཛིན་ཀྱི་རྟོག་པ་ཟད་པར་སྤངས་པའི་སེམས་དཔའ་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་དེ། ཕྱི་རོལ་དོན་འཛིན་གྱི་རྟོག་པ་ཡིན་ན། བདེན་འཛིན་མ་ཡིན་པས་ཁྱབ། བདེན་
འཛིན་ཡིན་ན། ཁྱོད་སྤངས་པའི་ཐེག་དམན་གང་ཟག་མེད་པས་ཁྱབ་པའི་ཕྱིར་ཟེར་ན་བརྟག ཁ་ཅིག་ན་རེ།
འཁོར་འདས་དོན་དམ་དུ་མེད་པར་མཉམ་པ་ཉིད་དུ་རྟོགས་པའི་བྱང་སེམས་ཀྱི་ལམ་ཡིན་ན། སྲིད་ཞི་མཉམ་ཉིད་
ཀྱི་སྦྱོར་བ་ཡིན་པས་ཁྱབ་སྟེ། གསེར་ཕྲེང་ལས། དགུ་བ་སྲིད་དང་ཞི་བ་མཉམ་པ་ཉིད་ཀྱི་སྦྱོར་བ་ནི། འཁོར་
འདས་གཉིས་རང་བཞིན་མེད་པར་རྟོགས་ནས་སྒོམ་པའི་སྦྱོར་བའོ། ། ཞེས་དང་། དེ་ཡང་གཙོ་བོའི་དབང་དུ་
བྱས་ཀྱི། ཞིབ་ཏུ་དཔྱད་ན་ཚོགས་ལམ་ནས་ཀྱང་བཞག་དགོས་ཏེ། འདི་གསུམ་ནི་ཆོས་རྣམས་སྤྲོས་བྲལ་དུ་སྒོམ་པ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 91 •
དང་ཞིང་དག་པར་བྱེད་པ་དང་སེམས་ཅན་སྨིན་པར་བྱེད་པ་གསུམ་ཡིན་ལ་དེ་གསུམ་མི་བྱེད་ན་བྱང་སེམས་མ་ཡིན་
པར་འགྱུར་བས་སོ། ། གལ་ཏེ་ཐབས་མཁས་ཀྱི་སྦྱོར་བ་སོ་སྐྱེ་ལ་མེད་དེ། ཡོད་ན་སྦྱོར་བ་དང་པོ་ཡོད་དགོས་པ་ལ།
དེ་མེད་དེ་བདུད་བཞི་བཅོམ་པ་མེད་པས་ཤེ་ན། ཐབས་མཁས་ནི་དུས་དང་དུས་མ་ཡིན་པ་ཤེས་པ་ཡིན་ལ་དེ་དེར་
ཡོད་ཅིང་ཁྱབ་པ་ཡང་མེད་དེ། རྣམ་མཁྱེན་མེད་ཀྱང་མངོན་རྟོགས་བརྒྱད་གང་རུང་མེད་པ་མིན་པ་བཞིན་ནོ། །
ཞེས་གསུངས་པའི་ཕྱིར། ཁྱབ་སྟེ། རྩོད་སྤོང་དང་བཅས་པ་ཤིན་ཏུ་གསལ་བར་གསུངས་ལ། ལུས་རྣམ་བཞག་གི་
སྐབས་སུའང་འདི་དང་སྔ་མ་གཉིས་ཀྱི་ས་མཚམས་ནི་འཆད་པར་འགྱུར་རོ། ། ཞེས་བཤད་ཟིན་པ་འདི་ཡིན་པའི་
ཕྱིར་རོ། ། ཞེས་ཟེར། ཡང་ཁ་ཅིག སྲིད་ཞི་མཉམ་ཉིད་སོགས་གསུམ་ནི་དག་ས་ཁོ་ནར་འཇོག་དགོས་པའི་ཕྱིར་
ཏེ། དག་ས་ཡེ་ཤེས་ལ་འབྲས་བུའི་ལྡོག་ཆའི་སྒོ་ནས་གསུམ་དུ་ཕྱེ་བ་ཙམ་ཡིན་པའི་ཕྱིར་ཏེ། ཡིག་ཆར། དེས་ན་
སྲིད་ཞི་མཉམ་ཉིད་ཀྱི་སྦྱོར་བ་དང་། ཞིང་དག་སྦྱོར་བ་དང་། ཐབས་མཁས་སྦྱོར་བ་གསུམ་འབྲས་བུའི་ལྡོག་ཆ་ནས་
ཐ་དད་དུ་བཤད་པ་ཙམ་ཡིན་པའི་ཕྱིར། དཔེར་ན། བྱང་སེམས་ཀྱི་དག་སའི་ལུས་དྲན་པ་ཉེར་བཞག་ཞིང་དག་
སྦྱོར་བ་གང་ཞིག སྲིད་ཞི་མཉམ་ཉིད་སྦྱོར་བ་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། རྣམ་བཤད་
དང་རྟོགས་དཀའི་སྣང་བ་གཉིས་ཀར་དེ་ལྟར་གསུངས་པའི་ཕྱིར་ཟེར་ན་བརྟག ཁ་ཅིག བདུད་བཞི་རགས་པ་
བཅོམ་ཚུལ་ཡོད་དེ། ཐེག་དམན་ལྷག་མེད་ཀྱི་ཚེ་ཕུང་བོ། དགྲ་བཅོམ་ཚེ་ཉོན་མོངས། གཉིས་ཀའི་ཆ་ལས་གྲོལ་
བའི་ཚེ་འཆི་བདག མཐོང་ལམ་ཚེ་ལྷའི་བུའི་བདུད་བཅོམ་པ་ཡིན་ལ། ཕྲ་མོ་བཅོམ་པ་སངས་རྒྱས་པ་དང་དུས་
མཉམ་སྟེ། རྣམ་བཤད་ལས། ཐེག་དམན་པ་རྣམས་མཐོང་ལམ་ཐོབ་ནས་ལྷའི་བུའི་བདུད་ལས་འདས་ཤིང་།
དགྲ་བཅོམ་པ་ཐོབ་ནས་ཉོན་མོངས་པའི་བདུད་ལས་འདའོ། ། གཉིས་ཀའི་ཆ་ལས་རྣམ་པར་གྲོལ་བ་འཆི་བདག་གི་
བདུད་ལས་འདའ་སྟེ། ཚེའི་འདུ་བྱེད་བྱིན་གྱིས་རློབ་པ་ལ་དབང་བའི་ཕྱིར། ཕུང་བོའི་བདུད་ལས་ལྷག་མེད་ཀྱི་
མྱང་འདས་ཐོབ་པ་ན་འདའོ། ། ཐེག་པ་ཆེན་པོ་བ་ཕྱིར་མི་ལྡོག་གི་རྟགས་ཐོབ་ནས་ལྷའི་བུའི་བདུད་ལས་འདའ་
ཞིང་། ས་བརྒྱད་པ་ཐོབ་ནས་བདུད་གཞན་གསུམ་རགས་པ་ལས་འདས་ལ་བདུད་བཞི་མ་ལུས་པར་བཅོམ་པ་ནི་
སངས་རྒྱས་པ་ནའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་གཞན་རུང་ཡང་། ཕྱིར་མི་ལྡོག་
པའི་རྟགས་ཐོབ་པ་ནས་འཇོག་པར་བཤད་པ་མི་འཐད་དེ། དེ་ཐེག་ཆེན་སྦྱོར་ལམ་ནས་འཇོག་དགོས་པའི་ཕྱིར་ཏེ།
རྟོགས་དཀའི་སྣང་བ་ལས། ཐེག་ཆེན་སྦྱོར་ལམ་དུ་ལྷའི་བུའི་བདུད་ལས་འདའ་སྟེ་ཕྱིར་མི་ལྡོག་ཐོབ་པས་སོ། ། ས་
བརྒྱད་པ་ནས་ཉོན་མོངས་པ་དང་ཕུང་བོའི་བདུད་ལས་འདའ་སྟེ། ཉོན་མོངས་མ་ལུས་པར་སྤངས་ཤིང་ཡིད་ཀྱི་
རང་བཞིན་གྱི་ལུས་ཐོབ་པས་སོ། ། ས་དེར་ཚེ་ལ་དབང་ཐོབ་པས་འཆི་བདག་ལས་ཀྱང་འདའོ། ། ཞེས་དང་།
ཡིག་ཆར་ཡང་། དེ་ལྟར་དུ་གསུངས་ཏེ། སྡོམ་ལས། བདུད་ཀྱང་བཞི་སྟེ་གང་ཞིག་འཆི་བ་ནི། ། ཉེ་བར་ལེན་

• 92 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
པའི་ཕུང་བོ་ཕྲརགས་དང་། ། གང་གིས་འཆི་བ་ཉོན་མོངས་བག་ཆགས་བཅས། ། འཆི་བའི་ངོ་བོ་ཕྲ་རགས་
འཆི་བདག་བདུད། ། དེ་ལས་འདའ་བའི་བར་གཅོད་འདོད་ལྷ་དང་། ། དེ་ཡི་བྱེད་པ་ཅི་རིགས་ ལྷའི་བུའི་
བདུད། ། ཅེས་བདུད་བཞི་ཕྲ་རགས་ཀྱི་ངོས་འཛིན་དང་། དེ་ནས་ཐེག་དམན་དུ་བཅོམ་ཚུལ་དང་། རིམ་བཞིན་
ཕྱི་མ་ཐེག་ཆེན་སྦྱོར་ལམ་དུས། ། གཞན་གསུམ་ས་བརྒྱད་ཚེའོ། ། ཞེས་ཐེག་ཆེན་དུ་བཅོམ་ཚུལ་གསུངས་པའི་ཕྱིར་
ཟེར། ཁོ་ན་རེ། དེ་ཡང་མི་འཐད་དེ། གཞན་རུང་ཡང་ས་བརྒྱད་པར་བཤད་པ་དང་། བདུད་བཞི་ལ་ཕྲ་རགས་
མ་ཕྱེ་བར་ཐེག་དམན་དུ་བཅོམ་པར་བཤད་པ་རྣམས་མི་འཐད་པའི་ཕྱིར་ཟེར། ཡང་ཁ་ཅིག གཞན་རྣམས་རུང་
ཡང་ས་བརྒྱད་པ་ནས་འཆི་བདག་གི་བདུད་རགས་པ་བཅོམ་པར་བཤད་པ་མི་འཐད་དེ། ལས་ཉོན་གྱི་འཆི་བ་
སྤངས་པ་ས་དང་པོ་ནས་ཡིན་པའི་ཕྱིར་ཏེ། གསེར་ཕྲེང་ལས། ཉོན་མོངས་པའི་བདུད་ས་བརྒྱད་པ་ནས་དང་།
འཆི་བའི་བདུད་ལ་ལས་ཉོན་གྱི་དབང་གིས་འཆི་བ་ས་དང་པོ་ནས་མེད་ཀྱང་ཡིད་ལུས་ཀྱི་འཆི་འཕོ་བ་སངས་རྒྱས་མ་
ཐོབ་བར་དུ་མི་ལྡོག་པས་འཆི་བའི་བདུད་དང་། ཕུང་བོའི་བདུད་སངས་རྒྱས་མ་ཐོབ་བར་དུ་དང་། ལྷའི་བུའི་
བདུད་ཀྱང་དེ་གསུམ་ལ་བར་ཆད་བྱེད་པས་དེ་གསུམ་ཇི་སྲིད་འཇུག་པ་དེ་སྲིད་དུ་ཡོད་དོ། ། ཞེས་གསུངས་པའི་
ཕྱིར། ཁྱབ་སྟེ། འདི་ནི་རྒྱུད་བླ་མར། འཕགས་པས་ན་དང་རྒ་བ་དང༌། ། འཆི་བའི་སྡུག་བསྔལ་ཟད་ནས་
སྤངས། ཞེས་པ་རྩ་འགྲེལ་དང་ཤིན་ཏུ་མཐུན་པས་འདི་ཁོ་ན་རྗེའི་དགོངས་པ་ཡིན་པའི་ཕྱིར་ཞེ་ན། ཆེས་ཤིན་ཏུ་
དཔྱད་པར་བྱ་བའི་གནས་སོ། ཁ་ཅིག་ན་རེ། རྣམ་རྫོགས་སྦྱོར་བ་མཚོན་བྱེད་ཀྱི་ཆོས་བཅུ་གཅིག་གིས་རྣམ་རྫོགས་
སྦྱོར་བ་མཚོན་ཚུལ་ཡོད་དེ། སྦྱོར་བ་དང་། སྲིད་ཞི་མཉམ་ཉིད་དང་། ཞིང་དག་དང་། ཐབས་མཁས་སྦྱོར་བ་
བཞིས་ངོ་བོའི་སྒོ་ནས་མཚོན་ལ། གཞན་བདུན་ནི་ཅི་རིགས་པར་སྦྱོར་བའི་ཡུལ་དང་རྟེན་དང་སྤངས་བྱ་དང་ཤེས་
བྱ་དང་ཕན་ཡོན་ལ་སོགས་པའི་སྒོ་ནས་ཡིན་ཏེ། གསེར་ཕྲེང་ལས། གང་ཡིན་ན་གཉིས་པ་དང་ཐ་མ་གསུམ་ནི་ངོ་
བོ་ཡིན་ལ། གཞན་རྣམས་ནི་ཡུལ་དང་རྟེན་དང་སྤང་བྱ་ཤེས་བྱ་ཕན་ཡོན་ལ་སོགས་པ་ཡིན་ནོ། ། ཞེས་གསུངས་
པའི་ཕྱིར་ཟེར། ཡང་ཁ་ཅིག་གིས། དེ་ལྟར་མི་རུང་སྟེ་མཚན་བཞིས་མཚོན་པ་དེ་དེ་དག་གང་ཡང་མིན་པས་སོ། །
དེར་མ་ཟད་ཡུལ་དང་ཤེས་བྱས་མཚོན་ཚུལ་སོ་སོར་འཇོག་ཚུལ་མེད་པའི་ཕྱིར་རོ། ། དེས་ན་གསེར་ཕྲེང་ལས།
གཞན་ཡང་རྣམ་པ་ནས་ཐར་བ་ཆ་མཐུན་གྱི་བར་ནི་སྦྱོར་བ་ཕྱིན་ཅི་མ་ལོག་པར་སྒོམ་པ་དང་ངེས་འབྱེད་ནས་ཐབས་
མཁས་ཀྱི་བར་ནི་སྦྱོར་བ་ཕྱིན་ཅི་མ་ལོག་པར་སྐྱེས་པའོ་ཞེས་ཀྱང་འཆད་དོ། ། ཞེས་གསུངས་པ་ལྟར་འཐད་པའི་
ཕྱིར་ཟེར་ན་བརྟག ཁ་ཅིག་ན་རེ། རྟགས་བཅུ་གཉིས་ཀྱི་དང་པོ་དྲུག་ནི་རྨི་ལམ་ཁོ་ན་དང་། བདུན་པ་ལ་སད་རྨི་
གཉིས་ཡོད་ལ། ལྷག་མ་ལྔ་ལ་ཁྱད་པར་དེ་གཉིས་གང་ཡང་སྦྱར་མི་དགོས་ཏེ། མདོ་ལས་དེ་ལྟར་གསུངས་པའི་ཕྱིར་
ཏེ། གསེར་ཕྲེང་ལས། མདོ་ནས་དང་པོ་དྲུག་རྨི་ལམ་དང་། བདུན་པ་ལ་རྨི་ལམ་དང་སད་པ་གང་རུང་སྦྱར་ནས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 93 •
ལྷག་མ་ལ་དེ་གཉིས་གང་གི་ཡང་ཐ་སྙད་མ་མཛད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་མ་
ཡིན་ཏེ། རྟགས་བཅུ་གཉིས་ཀྱི་དང་པོ་དྲུག་རྨི་ལམ་ཁོ་ན་དང་། བདུན་བརྒྱད་གཉིས་སད་རྨི་གཉིས་ཀ་དང་། ཐ་
མ་བཞི་སད་པའི་གནས་སྐབས་ལ་སྦྱོར་དགོས་པའི་ཕྱིར་ཏེ། གསེར་ཕྲེང་ལས། གཉིས་པ་ནི། ཐབས་ཤེས་ཞེས་
སོགས་ཐམས་ཅད་ཀྱི་ཐོག་མར་དང་རྨི་ལམ་ན་ཡང་ཞེས་ཐ་མ་བཞི་མ་གཏོགས་པ་ཐམས་ཅད་ལའོ། ། ཞེས་དང་།
བདུན་པ་ནི། རྨི་ལམ་མམ་སད་པ་གང་རུང་དུ་ཞེས་སོགས་དང་། བརྒྱད་པ་ནི། རྨི་ལམ་མམ་སད་པའི་ཚེ་ཞེས་
སོགས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་པར་ཐལ། རྟགས་བཅུ་གཉིས་ཀྱི་དང་པོ་ལྔ་
རྨི་ལམ་ཁོ་ན་དང་། དེ་ནས་གཉིས་སད་རྨི་གཉིས་ཀ་དང༌། ཐ་མ་ལྔ་སད་པའི་སྐབས་ཁོ་ནར་སྦྱར་བའི་ཕྱིར་ཏེ།
རྣམ་བཤད་ལས། སྦྱོར་ལམ་དྲོད་ལ་གནས་པའི་སེམས་དཔའ་ཆོས་ཅན། རྨི་ལམ་གྱི་གནས་སྐབས་ན་ཡང་ཆོས་
ཐམས་ཅད་རྨི་ལམ་དང་འདྲ་བ་ལ་སོགས་པར་བལྟ་བ་དང་ལྡན་ཏེ། སད་དུས་སུ་སྟོང་ཉིད་ལ་དམིགས་པའི་ཞི་ལྷག་
ཟུང་འབྲེལ་ཤིན་ཏུ་གོམས་པའི་ཕྱིར། རྩེ་མོའི་སྦྱོར་བ་ཐོབ་པ་ཡིན་ཏེ། ཐེག་ཆེན་སེམས་བསྐྱེད་ལ་གོམས་པའི་
སྟོབས་ཀྱིས་རྨི་ལམ་ན་ཡང་ཉན་ཐོས་ལ་སོགས་པའི་ས་ལ་དགའ་བའི་སེམས་མི་བསྐྱེད་པའི་ཕྱིར། བསྒྲུབ་བྱའི་ཆོས་
སྔ་མ་ལ། རྟགས་ནི་སངས་རྒྱས་མཐོང་བ་དང་མི་འབྲལ་བའི་ཐེག་ཆེན་གྱི་དགེ་རྩ་སྨིན་པའི་སྟོབས་ཀྱིས་རྨི་ལམ་ན་
ཡང་དེ་བཞིན་གཤེགས་པ་འཁོར་བརྒྱ་སྟོང་གིས་བསྐོར་ཏེ་ཆོས་སྟོན་པ་ལ་སོགས་པ་མཐོང་བ་དང་སངས་རྒྱས་ཀྱི་རྫུ་
འཕྲུལ་གྱི་རྣམ་པར་འཕྲུལ་བ་ནམ་མཁའ་ལ་འཕགས་ཏེ་ཆོས་སྟོན་པ་སོགས་རྨི་ལམ་དུ་དམིགས་པ་དང་། བདག་
སད་ནས་སེམས་ཅན་རྣམས་ལ་ཆོས་ཐམས་ཅད་རྨི་ལམ་དང་འདྲ་བར་བསྟན་པར་བྱའོ། ། སྙམ་ནས་རྨི་ལམ་དུ་ཡང་
ཆོས་སྟོན་པའི་སེམས་སྐྱེ་བ་དང་། སད་པ་དང་རྨི་ལམ་གྱི་གནས་སྐབས་ན་ཡང་དམྱལ་བ་བ་ལ་སོགས་པའི་སེམས་
ཅན་མཐོང་བ་སྔོན་དུ་འགྲོ་བས་ཞེས་སོགས་དང་། རྨི་ལམ་དང་སད་པ་ན། གྲོང་ཁྱེར་ཞེས་སོགས་དང་། སད་
པའི་སྐབས་སུ་སྐྱེས་པ་དང་བུད་མེད་གནོད་སྦྱིན་ཞེས་སོགས་གསུངས་པའི་ཕྱིར། ཁྱབ་སྟེ། དང་པོ་དྲུག་རྨི་ལམ་ཁོ་
ནར་འབྱུང་ལ་དེ་ནས་གཉིས་སད་རྨི་གཉིས་ཀར་སྦྱར་ལ། ཐ་མ་ལྔ་ལ་སད་པ་ཁོ་ན་ལས་མ་སྦྱར་བའི་ཕྱིར་ཟེར།
ཡང་ཁ་ཅིག དེ་རྣམས་མི་རིགས་ཏེ། རྟགས་བཅུ་གཉིས་ཀྱི་དང་པོ་དྲུག་རྨི་ལམ་དང་། ཐ་མ་དྲུག་སད་པའི་
རྟགས་སུ་འཇོག་དགོས་པའི་ཕྱིར་ཏེ། རྟོགས་དཀའི་སྣང་བ་ལས། དུས་ཀྱི་སྒོ་ནས་རྨི་ལམ་གྱི་རྟགས་དྲུག་དང་།
སད་པའི་རྟགས་དྲུག་གོ ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་རྣམས་མི་འཐད་པར་ཐལ།
རྨི་ལམ་ཞེས་པ་ཐམས་ཅད་ལ་སྦྱར་རུང་བའི་ཕྱིར་ཏེ། རྩ་བར། རྨི་ལམ་ན་ཡང་ཆོས་རྣམས་ཀུན། ཞེས་པའི་ཡང་
སྒྲས་ལྷག་མ་བཅུ་གཅིག་བསྡུས་པའི་ཕྱིར་དང་། འགྲེལ་བར་ཡང་དེ་བཞིན་དུ་གསུངས་པའི་ཕྱིར་ཟེར་བ་སོགས་ལ་
དཔྱད་དགོས། ཁ་ཅིག་གིས། རྨི་ལམ་གྱི་ཤེས་པ་ལ་སྒོམ་བྱུང་ཡོད་པར་ཐལ། དེར་གྱུར་པའི་ཞི་ལྷག་ཟུང་འབྲེལ་

· 94 . 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཡོད་པའི་ཕྱིར་ཏེ། རྣམ་བཤད་ལས། རྩེ་མོར་ཕྱིན་པའི་སྦྱོར་བ་ཐོབ་པའི་རྟགས་རྣམ་པ་བཅུ་གཉིས་དག་ཏུ་མདོ་
ལས་བཞེད་དེ། སྒོམ་བྱུང་གི་སྟོབས་ཀྱིས་རྨི་ལམ་ན་ཡང་ཆོས་རྣམས་ཀུན། རྨི་ལམ་ལྟ་བུར་ཞི་ལྷག་ཟུང་འབྲེལ་གྱི་
ཏིང་ངེ་འཛིན་གྱིས་ལྟ་བ་ལ་སོགས་རྣམ་པ་བཅུ་གཉིས་སུ་མདོ་ལས་བཞེད་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་མི་འཐད་པར་ཐལ། དེ་འདྲ་བའི་ཞི་ལྷག་ཟུང་འབྲེལ་ཡོད་ན་རྟོག་པར་གྱུར་པའི་ཞི་ལྷག་ཟུང་
འབྲེལ་ཡོད་དགོས་ཤིང་། དེ་ལྟར་ན་དེ་རྟོག་པར་གྱུར་བའི་སྒོམ་བྱུང་ཡིན་དགོས། རྟོག་པར་གྱུར་པའི་སྒོམ་བྱུང་
ཡིན་ན། གོང་མའི་སས་བསྡུས་ཡིན་དགོས་པའི་ཕྱིར་ཏེ། བསམ་བྱུང་གི་དོན་ལ་ཡང་དང་ཡང་དུ་འདྲིས་པར་བྱེད་
པའིཁམས་གོང་མའི་སས་བསྡུས་ཀྱི་ཞེན་རིག་དེ། རྟོག་པར་གྱུར་བའི་སྒོམ་བྱུང་གི་མཚན་ཉིད། ཅེས་བློ་རིག་
མཐའ་དཔྱོད་ལས་གསུངས་པའི་ཕྱིར། གལ་ཏེ་དེ་འདྲ་བའི་ཞི་ལྷག་ཟུང་འབྲེལ་གོང་མའི་སས་བསྡུས་ཡིན་ཏེ།
གོང་མའི་སས་བསྡུས་ཀྱི་གཉིད་ཡོད་པའི་ཕྱིར་ཟེར་ན། གཏན་ནས་མི་འཐད་དེ། གཉིད་ཡིན་ན་འདོད་པའི་སས་
བསྡུས་ཡིན་དགོས་པའི་ཕྱིར་ཏེ། གོང་མའི་སས་བསྡུས་ཀྱི་གཉིད་མེད་པའི་ཕྱིར་ཏེ། མཛོད་ལས། དེ་ལས་འགྱོད་
གཉིད་མི་དགེ་རྣམས། ། བསམ་གཏན་དང་པོ་དག་ན་མེད། ། ཅེས་གསུངས་པའི་ཕྱིར། ཁྱབ་སྟེ། ལུང་འདིས་
གོང་མའི་སས་བསྡུས་ཀྱི་འགྱོད་པ་དང་གཉིད་དང་། མི་དགེ་བ་རྣམས་མེད་པར་གསུངས་པའི་ཕྱིར། ཞེས་བཤད་
པ་རྣམས་ལ་དཔྱད་དགོས་སོ། ། ཁ་ཅིག་གིས། དྲོད་རྩེ་སྦྱོར་ཐོབ་ན། རྟགས་བཅུ་གཉིས་གང་རུང་ཐོབ་པས་མ་
ཁྱབ་སྟེ། རྟགས་བཅུ་གཉིས་གང་རུང་ཐོབ་པའི་སྦྱོར་ལམ་པ་ཡིན་ན། བྱང་སེམས་དབང་རྣོན་ཡིན་དགོས་པའི་
ཕྱིར་ཏེ། ཡིག་ཆར། ཡང་ཁ་ཅིག་ན་རེ། རྟགས་བཅུ་གཉིས་དང་ལྡན་པའི་ཐེག་ཆེན་གྱི་ངེས་འབྱེད་ཆ་མཐུན་དང་
པོ་དེ། དྲོད་ཚེ་སྦྱོར་གྱི་མཚན་ཉིད་ཟེར་ན། བྱང་སེམས་དབང་བོ་རྟུལ་འབྲིང་གཉིས་ཀྱི་རྒྱུད་ཀྱི་རྩེ་སྦྱོར་རེ་རེ་ནས་
ཆོས་ཅན། མཚན་ཉིད་དེར་ཐལ། མཚོན་བྱ་དེའི་ཕྱིར་ནས། རྩ་བར་འདོད་ན། དེ་ཆོས་ཅན། རྟགས་བཅུ་
གཉིས་ཐོབ་པར་ཐལ་ལོ། ། འདོད་པའི་ཕྱིར། འདོད་ན། དེ་ཆོས་ཅན། ཁྱོད་ཀྱིས་སྦྱོར་ལམ་གྱི་ཕྱིར་མི་ལྡོག་པའི་
རྟགས་ཐོབ་པར་ཐལ། ཁྱོད་ཀྱིས་དེའི་རྟགས་བཅུ་གཉིས་ཐོབ་པའི་ཕྱིར། འདོད་ན། ཁྱོད་སེམས་དཔའ་དབང་
རྣོན་གྱི་རྒྱུད་ཀྱི་སྦྱོར་ལམ་ཡིན་པར་ཐལ། རྟགས་བཅུ་གཉིས་ཐོབ་པའི་སྦྱོར་ལམ་ཡིན་པའི་ཕྱིར། འདོད་མི་ནུས་ཏེ།
ཆོས་ཅན་དེ་དང་གཅིག་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་མི་རུང་སྟེ། དྲོད་རྩེ་
སྦྱོར་ཐོབ་ན། རྟགས་བཅུ་གཉིས་གང་རུང་ཐོབ་པས་ཁྱབ་པའི་ཕྱིར་ཏེ། རྟགས་བཅུ་གཉིས་གང་རུང་ཐོབ་པའི་
གང་ཟག་གི་རྒྱུད་ཀྱི་ངེས་འབྱེད་ཆ་མཐུན་དང་པོ་དེ། དྲོད་རྩེ་སྦྱོར་གྱི་མཚན་ཉིད་ཡིན་པའི་ཕྱིར་ཏེ། རྣམ་བཤད་
ལས། རྩེ་སྦྱོར་ཐོབ་པ་དེའི་རྟགས་བཅུ་གཉིས་གང་རུང་ཐོབ་པའི་ངེས་འབྱེད་ཆ་མཐུན་དང་པོ་དང་། སྟོང་གསུམ་
གྱི་སེམས་ཅན་དང་མཉམ་པའི་སངས་རྒྱས་མཆོད་པ་བས་ལྷག་པ་ལ་སོགས་པའི་རྣམ་འཕེལ་བཅུ་དྲུག་ཚང་བའི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
གཉིས་པ་དང་། མཁྱེན་གསུམ་རྗེས་མཐུན་པ་རྫོགས་པའི་ཤེས་རབ་དང་། གཞན་དོན་ལ་མི་ཕྱེད་པའི་བརྟན་པ་
ཐོབ་པའི་གསུམ་པ་དང་། མཐོང་ལམ་བསྐྱེད་པའི་ནུས་པ་སྨིན་པས་ཏིང་ངེ་འཛིན་མཐའ་ཡས་པའི་སེམས་ཀུན་ཏུ་
གནས་པ་ཐོབ་པའི་ངེས་ཆ་བཞི་བ་དང་། བཞི་ནི་རིམ་པ་བཞིན་དུ་དྲོད་རྩེ་སྦྱོར་སོགས་ཀྱི་མཚན་ཉིད་དོ། ། ཞེས་
དང་། རྒྱས་བཤད་ཀྱི་སྐབས་སུའང་ཐེག་ཆེན་སྦྱོར་ལམ་དྲོད་ལ་གནས་པའི་སེམས་དཔའ་རྟགས་བཅུ་གཉིས་ཐོབ་
པར་གསུངས་ཏེ། ལུང་སྔར་དྲངས་ཟིན་པའི་ཕྱིར་རོ། ། གཞན་ཡང་། བྱང་སེམས་དབང་བོ་རྣོ་རྟུལ་གང་ཡིན་
ཀྱང་དྲོད་རྩེ་སྦྱོར་གྱི་གནས་སྐབས་སུ་ཐོབ་དགོས་ཏེ། སྐབས་བཞི་བར་བཤད་པའི་རྟགས་ནི་ཕྱིར་མི་ལྡོག་པའི་
རྟགས་ཡིན་ལ། འདིར་བཤད་པ་ནི་རྩེ་སྦྱོར་གྱི་རྟགས་ཡིན་གྱི་ཕྱིར་མི་ལྡོག་པའི་རྟགས་མ་ཡིན་པའི་ཕྱིར། དེས་ན་
རྟོགས་དཀའི་སྣང་བར། དེ་ཡང་སྔར་བཤད་པ་ནི་རྫོགས་བྱང་ལས་ཕྱིར་མི་ལྡོག་པ་ཙམ་གྱི་རྟགས་ཡིན་ལ། འདི་རྩེ་
སྦྱོར་ཐོབ་པའི་རྟགས་ཡིན་པས་ཁྱད་པར་གྱི་ཞེས་སྨྲས་སོ། ། ཞེས་ཁྱད་པར་ཡོད་པར་གསུངས་པ་ལྟར་འདིར་བཤད་
པ་ནི་རྩེ་སྦྱོར་གྱི་རྟགས་ཡིན་གྱི་ཕྱིར་མི་ལྡོག་པའི་དེ་མ་ཡིན་པའི་ཕྱིར། གཞན་དུ་ན་བྱང་སེམས་དབང་རྟུལ་སྦྱོར་ལམ་
དྲོད་པ་བ་དེ། དྲོད་རྩེ་སྦྱོར་ཐོབ་པར་རྟོགས་པའི་རྗེས་དཔག་མེད་པར་འགྱུར་ལ། ཁྱོད་དྲོད་རྩེ་སྦྱོར་ཐོབ་པའི་
རྟགས་དང་མི་ལྡན་པའི་ཕྱིར། རྟགས་ཁས། འཁོར་གསུམ། གལ་ཏེ་དེ་འདྲའི་རྟགས་ཙམ་ཐོབ་ཀྱང་རྟགས་བཅུ་
གཉིས་མ་ཐོབ་པས་སྐྱོན་མེད་ཅེ་ན། འོ་ན་དེ་འདྲའི་སྦྱོར་ལམ་པ་དེ་ཆོས་ཐམས་ཅད་རྨི་ལམ་དང་འདྲ་བར་རྟོགས་
པས་རྗེས་ཐོབ་ཏུ་ཡང་དེ་ལྟར་དུ་བལྟ་བ་མ་ཡིན་པར་ཐལ་ལོ། ། འདོད་ན། དེས་ས་བརྒྱད་པའི་བར་དུ་རྟགས་དེ་
དག་ཐོབ་པ་མི་སྲིད་པར་ཐལ་ལོ། ། དེས་ན་འདི་དང་ཡིག་ཆ་གཉིས་ཀར་དྲོད་རྩེ་སྦྱོར་གྱི་མཚན་ཉིད་ཀྱི་ཟུར་དུ་ཆ་
བཞག་སྦྱར་པ་ནི་མི་རིགས་པ་ཁོ་ནར་ངེས་ཏེ། རྣམ་བཤད་དང་འགལ་བའི་ཕྱིར་ཟེར་ན་བརྟག ཁ་ཅིག་ན་རེ།
རྣམ་འཕེལ་བཅུ་དྲུག་གི་དང་པོ་བརྒྱད་ནི་ཕྱི་གཙོ་བོར་གྱུར་བ་ཡིན་ལ། ཕྱི་མ་བརྒྱད་ནི་ནང་གཙོ་བོར་གྱུར་པ་ཡིན་
པར་གསེར་ཕྲེང་དང་རྣམ་བཤད་དང་རྟོགས་དཀའི་སྣང་བ་གསུམ་གར་བྱུང་ལ། དེའི་དོན་ཇི་ལྟ་བུ་ཡིན་སྙམ་ན།
གང་ཟག་གཞན་ལ་ལྟོས་མི་ལྟོས་ཀྱི་སྒོ་ནས་ཡིན་ཏེ། རྣམ་བཤད་ལས། གང་ཟག་གཞན་ལ་ལྟོས་པས་ཕྱི་གཙོ་བོར་
གྱུར་པའི་བསོད་ནམས་རྣམ་པ་བརྒྱད་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ཁས་ལེན་མི་
རུང་སྟེ། ཐེག་ཆེན་སྦྱོར་ལམ་རྩེ་མོ་ལ་ཆ་བཅུ་དྲུག་ཏུ་ཕྱེ་བའི་ཆ་དང་པོ་བརྒྱད་ནི་རྣམ་འཕེལ་དང་པོ་བརྒྱད་དང་།
ཕྱི་མ་བརྒྱད་ནི་རྣམ་འཕེལ་ཕྱི་མ་བརྒྱད་དུ་འཇོག་དགོས་ཤིང་། རྣམ་འཕེལ་བཅུ་དྲུག་གི་འཇོག་ཚུལ་གཞན་མེད་ལ།
དེ་ལྟར་ན་དང་པོ་བརྒྱད་གང་ཟག་གཞན་ལ་ལྟོས་པའི་ཡོན་ཏན་དང་། ཕྱི་མ་བརྒྱད་དེ་ལ་མི་ལྟོས་པའི་ཡོན་ཏན་དུ་
འདོད་ན་དེ་ཡང་མི་རིགས་ཏེ། གཞན་དུ་ན་རྩེ་མོ་ཆུང་ངུ་གཞན་ལ་ལྟོས ། རྩེ་མོ་ཆེན་པོ་གཞན་ལ་མི་ལྟོས།
འབྲིང་ལ་གཞན་ལ་ལྟོས་མི་ལྟོས་ཀྱི་ཆ་གཉིས་ཡོད་པར་ཁས་ལེན་དགོས་ལ། དེ་ལྟར་སྒྲུབ་པའི་སྒྲུབ་བྱེད་ཤེས་བྱེད་

• 96 ， 
དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
གང་ཡང་མེད་པའི་ཕྱིར། དེར་མ་ཟད་ཐེག་པ་གསུམ་པོ་གང་རུང་གི་ཡོན་ཏན་ཡིན་ན། གང་ཟག་གཞན་ལ་ལྟོས་
པས་ཁྱབ་སྟེ། དེ་ཡིན་ན་དགེ་བའི་བཤེས་གཉེན་ལ་བརྟེན་པས་ཁྱབ་པའི་ཕྱིར། གཞན་དུ་ན་བཤེས་གཉེན་བསྟེན་
ཚུལ་བཤད་པའི་གཞུང་ཐམས་ཅད་དང་འགལ་བའི་ཕྱིར་རོ་ཞེས་ཟེར་བ་སོགས་ལ་ཞིབ་ཆ་དགོས། ཁ་ཅིག་ན་རེ།
མཁྱེན་གསུམ་རྗེས་མཐུན་པ་རྫོགས་པའི་ཤེས་རབ་དང་། གཞན་དོན་ལ་མི་ཕྱེད་པའི་ཐབས་བརྟན་པོ་ཐོབ་པའི་
ངེས་འབྱེད་ཆ་མཐུན་གསུམ་པ་དེ། བཟོད་པའི་རྩེ་སྦྱོར་གྱི་མཚན་ཉིད་ཅེས་བཤད་པ་མི་འཐད་པར་ཐལ། ཐེག་
ཆེན་སྦྱོར་ལམ་བཟོད་པའི་གནས་སྐབས་སུ་མཁྱེན་གསུམ་རྗེས་མཐུན་པ་རྫོགས་པ་མ་ཡིན་པའི་ཕྱིར་ཏེ། དེས་མ་
ཐོབ་པའི་མཁྱེན་གསུམ་རྗེས་མཐུན་པ་ཡོད་པའི་ཕྱིར། གལ་ཏེ་སྐབས་འདིར་རྫོགས་ཞེས་པ་དེ་གསུམ་ག་ཐོབ་པ་
ཙམ་ལ་བྱེད་དགོས་ཤེ་ན། འོ་ན་དྲོད་ཐོབ་ཚེའང་དེ་གསུམ་རྗེས་མཐུན་པ་རྫོགས་པར་ཐོབ་པ་ལ་སྐྱོན་མེད་པའི་ཕྱིར་
དང་། གལ་ཏེ་དེ་གསུམ་རྗེས་མཐུན་ཞེས་པ་རྟོགས་རིགས་གསུམ་ལ་བྱེད་པས་བཟོད་པར་དེ་གསུམ་རྫོགས་ཤེ་ན་
གཏན་ནས་མི་འཐད་དེ། རྟོགས་རིགས་རྫོགས་པ་རྟོགས་རིགས་མཐར་ཕྱིན་པ་དུས་མཉམ་པའི་ཕྱིར་ཏེ། དེ་ལྟར་
སྐབས་དང་པོའི་མཐའ་དཔྱོད་ལས་གསུངས་པའི་ཕྱིར། དེས་ན་ཀུན་མཁྱེན་ཉིད་གསུམ་ཆོས་རྣམས་ཀྱི། ཡོངས་སུ་
རྫོགས་པ་ཞེས་པ་མཁྱེན་གསུམ་མཚོན་བྱེད་ཀྱི་ཆོས་སུམ་ཅུའི་རྟོགས་རིགས་ལ་བྱེད་ཀྱི། མཁྱེན་གསུམ་རྗེས་མཐུན་པ་
རྫོགས་པ་ལ་བྱེད་པ་མ་ཡིན་པའི་ཕྱིར་ཏེ། རྣམ་བཤད་ལས། རྣམ་པ་ཐམས་ཅད་མཁྱེན་པ་ཉིད་ལ་སོགས་པ་ལྔར་ཇི་
སྐད་བཤད་པའི་ཐམས་ཅད་མཁྱེན་པ་ཉིད་གསུམ་གྱི་ཆོས་སེམས་བསྐྱེད་ལ་སོགས་པ་གོང་དུ་སྨོས་པ་སུམ་ཅུ་པོ་རྣམས་
ཀྱི་རྟོགས་རིགས་ཡོངས་སུ་རྫོགས་པ་བླ་ན་མེད་པ་ཐོབ་པའི་ཕྱིར། ཞེས་དང་། མཁྱེན་གསུམ་གྱི་རྟོགས་རིགས་
རྫོགས་པར་ཐོབ་པ་ཙམ་གྱིས་དག་པ་ས་ལ་སྦྱར་བ་ཧ་ཅང་ཐལ་ལོ། ། ཞེས་གསུངས་པའི་ཕྱིར། ཁྱབ་སྟེ། རྟོགས་
རིགས་ཞེས་པ་ཙམ་ལས་རྗེས་མཐུན་པ་ཞེས་མ་བྱུང་བའི་ཕྱིར་རོ། ། ཞེས་ཟེར། ཡང་ཁ་ཅིག བཤད་མ་ཐག་པ་
འདིའང་མི་འཐད་དེ། མཁྱེན་གསུམ་གྱི་རྟོགས་རིགས་རྫོགས་པར་ཐོབ་ཅེས་པ་རྟོགས་རིགས་ཚང་བར་ཐོབ་པ་ལ་
བྱེད་ན་ཐེག་ཆེན་ཚོགས་ལམ་དུའང་ཡོད་ལ། རྟོགས་རིགས་རྫོགས་པ་ལ་བྱེད་ན། བཟོད་པའི་སྐབས་སུ་དེ་མེད་དེ།
སངས་རྒྱས་མ་ཐོབ་བར་དུ་མེད་པའི་ཕྱིར་རོ། ། དེར་མ་ཟད་ཆོས་སུམ་ཅུ་བོའི་རྟོགས་རིགས་ཞེས་པའང་མི་རིགས་
ཏེ། གདམས་ངག་དང་། དམིགས་པ་སོགས་ཀྱི་རྟོགས་རིགས་མེད་པའི་ཕྱིར་རོ། ། དེས་ན་གཞུང་གི་དོན་ནི་ཆོས་
སུམ་ཅུ་ཡོངས་སུ་རྫོགས་པར་བྱེད་པའི་མོས་པ་བླ་ན་མེད་པ་བཟོད་པ་རྩེ་སྦྱོར་གྱི་སྐབས་སུ་ཐོབ་པ་དེ་ཡིན་པའི་ཕྱིར་ཏེ།
གསེར་ཕྲེང་ལས། རྣམ་མཁྱེན་ལ་སོགས་པ་སྐབས་གསུམ་དུ་ཇི་སྐད་བཤད་པའི་ཐམས་ཅད་མཁྱེན་པ་ཉིད་གསུམ་གྱི་
ཆོས་སེམས་བསྐྱེད་པ་དང་། སོགས་པས་མཐའ་གཉིས་དང་བྲལ་བའི་མཐོང་ལམ་གྱི་བར་སུམ་ཅུ་གོང་དུ་སྨོས་པ་
རྣམས་ཅི་རིགས་པར་ཡོངས་སུ་རྫོགས་པར་བྱེད་པ་ལ་སྨྲས་པ་བླ་ན་མེད་པ་དང་། ཞེས་གསུངས་པའི་ཕྱིར་ན་བརྟག

དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཁ་ཅིག་གིས། བྱང་སེམས་བཞིའི་ངོས་འཛིན་ལ་འགྲེལ་ཆེན་དུ་ལུགས་གསུམ་བཀོད་པའི་སྔ་མ་འཕགས་པའི་ལུགས་
ཡིན་ཞིང་། གཉིས་པ་གང་གི་ཡང་ལུགས་མིན་ལ། ཐ་མ་འཕགས་སེང་གཉིས་ཀའི་ལུགས་ཡིན་ཏེ། ཡིག་ཆར།
ཡང་ཁ་ཅིག་ན་རེ། སེམས་དཔའ་བཞིའི་ངོས་འཛིན་སློབ་དཔོན་རང་ལུགས་ལ་མེད་པར་ཐལ། ངོས་འཛིན་ཐ་
དད་པ་གསུམ་བཤད་ཅིང་མ་བཀག་པའི་ཕྱིར་ན་མ་ཁྱབ། རྟགས་གྲུབ་སྟེ། འགྲེལ་ཆེན་དུ་བཤད་ལུགས་གསུམ་
བཀོད་པའི་དང་པོ་རྣམ་རྟོག་བཞིའི་གཉེན་པོ་མཐོང་ལམ་སྒོམ་ལམ་རྟོགས་པ་བོ་བཞི་ལ་གནས་པ་དང་། གཉིས་པ་
དྲོད་རྩེ་སྦྱོར་སོགས་བཞི་ལ་གནས་པ་དང་། གསུམ་པ་མོས་སྤྱོད་དང་མ་དག་ས་བདུན་དང་དག་པ་ས་གསུམ་དང་ས་
བཅུའི་ཁྱད་པར་ལ་གནས་པར་འདོད་པ་གསུམ་བཤད་པའི་ཕྱིར། དང་པོ་གྲུབ་སྟེ། ནས། འདི་འཕགས་པའི་
བཞེད་པ་ཡིན་ཏེ། ཞེས་སོགས་དང་། གཉིས་པ་གྲུབ་སྟེ། ནས་འདིར་རྩ་བར། རྣམ་རྟོག་བཞི་བོ་ལྡན་བརྟེན་པ།
ཞེས་གསུངས་པ་ལ་བསམ་པར་མངོན་ནོ། ། ཞེས་དང་། རྟགས་གསུམ་པ་གྲུབ་སྟེ། ལུགས་གསུམ་པ་དེ་སློབ་
དཔོན་རང་ལུགས་ཡིན་ཞིང་ཉི་སྣང་གི་སྐབས་དང་པོ་དང་མཐུན་པ་ཡིན་པའི་ཕྱིར་ཏེ། ཞེས་གསུངས་པའི་ཕྱིར་
ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། ལུགས་གསུམ་གྱི་དང་པོ་འཕགས་པའི་ལུགས། ཐ་མ་
སློབ་དཔོན་གྱི་ལུགས་ཡིན་པར་གསེར་ཕྲེང་ལས་གསུངས་པའི་ཕྱིར་ཏེ། དེ་ཉིད་ལས། དང་པོ་ནི་འཕགས་པའི་
ལུགས་ཡིན་ལ། ཕྱི་མ་ནི་རང་ལུགས་སུ་མངོན་པས་དེ་ཉིད་འཐད་པར་སེམས་སོ། ། ཞེས་གསུངས་པའི་ཕྱིར།
ཁྱབ་སྟེ། ཐ་མ་འཕགས་པའི་ལུགས་སུ་མ་གསུངས་པའི་ཕྱིར་དང་། དེར་མ་ཟད་སྔ་ཕྱི་གཉིས་ཀ་འཕགས་པའི་
ལུགས་ཡིན་ན། འཕགས་པ་ལ་ནང་འགལ་ཡོད་པར་འགྱུར་བའི་ཕྱིར་རོ། ། གལ་ཏེ་འཕགས་པའི་ལུགས་ལ་བྱང་
སེམས་བཞི་འདྲེན་ཚུལ་གཉིས་ཀ་ཡོད་པས་སྐྱོན་མེད་ཅེ་ན། འོ་ན་ངོས་འཛིན་གསུམ་ག་འཕགས་པའི་རང་ལུགས་
ཡིན་པར་ཐལ། འཕགས་པའི་ལུགས་ལ་དེ་གསུམ་ག་ཡོད་པའི་ཕྱིར། འཁོར་གསུམ་ཞེས་ཟེར་བ་སོགས་ལ་བརྟག
ཁ་ཅིག་གིས། སྐབས་འདིར་དངོས་བསྟན་གྱི་སྤང་བྱའི་རྟོག་པ་ཡིན་ན། སྒྲུབ་རྟོག་ཡིན་པས་ཁྱབ་པ་མེད་དེ། སྟོང་
ཉིད་བདེན་པར་འཛིན་པའི་བདེན་འཛིན་དགག་རྟོག་ཡིན་པའི་ཕྱིར་ཏེ། ཡིག་ཆར། ཕྱི་མ་ལ་སྟོང་ཉིད་བཅུ་དྲུག་
བདེན་པར་འཛིན་པའི་དེ་ཆོས་ཅན། སྒྲུབ་རྟོག་ཡིན་པར་ཐལ། འདིར་བསྟན་རྟོག་པ་ཡིན་པའི་ཕྱིར། དེར་ཐལ།
ཤེས་སྒྲིབ་གཟུང་འཛིན་གྱི་རྟོག་པའི་གཙོ་བོ་དག་བསྡུས་ནས་འདི་དང་ལྔ་པར་བསྟན་པའི་ཕྱིར། མ་གྲུབ་ན། དེ་
སྤང་བྱ་དེ་དང་དེའི་གཉེན་པོ་མི་ཤེས་པར་ཐལ། སྐབས་གང་དུའང་མ་བཤད་པ་དེའི་ཕྱིར། རྩ་བར་འདོད་ན།
རང་གི་དམིགས་ཡུལ་གྱི་རྣམ་པ་འཆར་བ་དགག་བྱ་གཞན་བཀག་པ་ལ་མི་ལྟོས་པར་ཐལ། སྒྲུབ་རྟོག་ཡིན་པའི་ཕྱིར།
འདོད་མི་ནུས་ཏེ། དམིགས་ཡུལ་མེད་དགག་ཡིན་པའི་ཕྱིར། ཁྱབ་སྟེ། དགག་པ་རྣམས་དགག་བྱ་བཀག་པའི་
རྣམ་པ་མ་ཤར་བར་ངོས་འཛིན་མི་ཐུབ་པའི་ཕྱིར་ཏེ། སྤྱོད་འཇུག་ལས། བཏགས་པའི་དངོས་ལ་མ་རེག་པ། དེ་

• 98 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ས་བསང་--- - - - -- - -
ཡི་དངོས་མེད་འཛིན་མ་ཡིན། ། ཞེས་གསུངས་པའི་ཕྱིར་དང་། རྣམ་བཤད་ལས་ཀྱང་། གཟུང་འཛིན་བདེན་
སྟོང་བདེན་པར་ཞེན་པ་ཡང་དགག་རྟོག་ཏུ་བྱེད་དགོས་ཤིང་། ཞེས་གསུངས་པའི་ཕྱིར་ཟེར། ཡང་ཁ་ཅིག ཁྱོད་
ཀྱིབཤད་ཚུལ་ལྟར་ན། སྟོང་ཉིད་བདེན་པར་འཛིན་པའི་བདེན་འཛིན་ལ་ སྟོང་ཉིད་ཀྱི་རྣམ་པ་ཤར་བར་ཐལ་
ལོ། ། འདོད་ན། སྟོང་ཉིད་ཀྱི་རྣམ་པ་ཤར་ནས་དེ་བདེན་པར་འཛིན་པའི་བདེན་འཛིན་ཡོད་པར་ཐལ་ལོ། །
འདོད་མི་ནུས་ཏེ། དབུ་མའི་མཐའི་དཔྱོད་ལས། སྟོང་ཉིད་བདེན་འཛིན་མེད་པར་ཐལ། སྟོང་ཉིད་ཀྱི་རྣམ་པ་
ཤར་ནས་དེ་བདེན་པར་འཛིན་པ་མེད་པའི་ཕྱིར་ན་མ་ཁྱབ་སྟེ། ཞེས་གསུངས་པའི་ཕྱིར། གཞན་ཡང་། སྟོང་ཉིད་
བདེན་པར་འཛིན་པའི་བདེན་འཛིན་ལ་སྟོང་ཉིད་ཀྱི་རྣམ་པ་མ་ཤར་བར་ཐལ། སྟོང་ཉིད་བདེན་གྲུབ་ཀྱི་རྣམ་པ་
ཤར་བའི་ཕྱིར། ཁྱབ་སྟེ། རྟོག་པ་གཅིག་ལ་རྣམ་པ་མི་འདྲ་བ་གཉིས་ཤར་ཚུལ་མེད་པའི་ཕྱིར། མ་ཁྱབ་མཚམས་
ལ་རྟགས་དེར་ཐལ། སྟོང་ཉིད་བདེན་གྲུབ་ཀྱི་རྣམ་ཅན་ཡིན་པའི་ཕྱིར། གཞན་ཡང་། སྟོང་ཉིད་བདེན་གྲུབ་ཏུ་
འཛིན་པའི་རྟོག་པ་དགག་རྟོག་མ་ཡིན་པར་ཐལ། སྒྲུབ་རྟོག་ཡིན་པའི་ཕྱིར་ཏེ། དེ་ཡིན་ན། དེ་བདེན་གྲུབ་ཏུ་
འཛིན་པའི་རྟོག་པ་ཡིན་པས་ཁྱབ་པའི་ཕྱིར་ཏེ། གསེར་ཕྲེང་ལས། སྐབས་འདིའི་རྟོག་པ་དགག་པའི་རྣམ་པར་
འཆད་པ་ནི་རྩ་འགྲེལ་གང་གི་ཡང་དགོངས་པ་མིན་ནོ། ། ཞེས་གསུངས་པའི་ཕྱིར་ཟེར། ཁོ་ན་རེ། ངེད་ཀྱི་བཤད་
ཚུལ་འཐད་པར་ཐལ། སྐབས་འདིའི་རྟོག་པ་ལ་དགག་སྒྲུབ་ཀྱི་རྟོག་པ་གཉིས་ཡོད་པའི་ཕྱིར་ཏེ། རྣམ་བཤད་ལས།
ཕུང་བོ་བདེན་པར་འཛིན་པ་དང་། དེའི་ཞེན་ཡུལ་བཀག་པའི་བཀག་པ་བདེན་པར་འཛིན་པ་གཉིས་ཀ་སྤང་བྱ་
རྣམ་རྟོག་ཏུ་ཤེས་པར་བྱའོ། ། དེས་མཚོན་ནས་དགག་སྒྲུབ་ཀྱི་རྣམ་པ་ཅན་གཉིས་ཀ་ཡོད་པར་ཤེས་པར་བྱའོ། །
ཞེས་དང་། ཁ་ཅིག དགག་རྟོག་འབའ་ཞིག་ཏུ་འདོད་པ་མི་འཐད་དེ། སྐབས་འདི་དང་རྩེ་སྦྱོར་གྱི་སྐབས་གཉིས་
ཀར་སྒྲུབ་རྟོག་བསྟན་པའི་ཕྱིར་རོ། ། ཡང་ཁ་ཅིག་སྒྲུབ་རྟོག་འབའ་ཞིག་ཏུ་འདོད་པ་ཡང་མི་འཐད་དེ་ཞེས་སོགས་
གསུངས་པའི་ཕྱིར་ཟེར། ཡང་ཁ་ཅིག འོ་ན། གཟུང་བ་བདེན་འཛིན་སྒྲུབ་རྟོག་དང་། སྟོང་ཉིད་བདེན་འཛིན་
དགག་རྟོག་དང་དགག་པའི་རྣམ་ཅན་དུ་ཐལ་ལོ། ། རྣམ་བཤད་ལྟར་འཐད་པའི་ཕྱིར། འདོད་ན། སྟོང་ཉིད་
བདེན་འཛིན་ཆོས་ཅན། སྟོང་ཉིད་ཀྱི་རྣམ་ཅན་དུ་ཐལ། དགག་པའི་རྣམ་ཅན་ཡིན་ཞིང་རང་གི་དམིགས་ཡུལ་
དང་འཛིན་སྟངས་གང་ཡང་མིན་པའི་མེད་དགག་དང་མ་ཡིན་དགག་གི་རྣམ་ཅན་དུ་མི་རིགས་པའི་ཕྱིར། འདོད་
ན། དབུ་མའི་མཐའ་དཔྱོད་དྲངས་ཟིན་པ་དང་འགལ་ཞིང་། དོན་དམ་རྣམ་ཅན་གྱི་བདེན་འཛིན་ཡོད་ཅེས་པ་ནི་
ཧ་ཅང་ཐལ་པར་འགྱུར་ཏེ། དེ་ཆོས་ཅན། དོན་དམ་རྣམ་ཅན་མ་ཡིན་པར་ཐལ། བདེན་གྲུབ་ཀྱི་རྣམ་ཅན་ཡིན་
པའི་ཕྱིར། ལན་གྱིས་ལྡོག་པར་མི་ནུས་པའི་ཐལ་འགྱུར་རོ། ། གལ་ཏེ་རྣམ་བཤད་ཀྱི་ཚིག་ལ་ཞིབ་ཆ་བྱེད་འདོད་
ནས་སྤང་བྱའི་རྟོག་པ་ལ་དགག་རྟོག་འཇོག་ཚེ་དམིགས་ཡུལ་ཙམ་གྱིས་ཆོག རྟོག་པ་དོན་མཐུན་ལ་དེ་འཇོག་ཚེ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 99 •
རྣམ་པ་ཤར་ཚུལ་གྱིས་འཇོག་དགོས་ཤེ་ནའང་མི་འཐད་དེ། རྣམ་བཤད་ལས། དེས་མཚོན་ནས་དགག་སྒྲུབ་ཀྱི་
རྣམ་པ་ཅན་གཉིས་ཀ་ཡོད་པར་ཤེས་པར་བྱའོ། ། ཞེས་པ་དང་དངོས་སུ་འགལ་ཞིང་ཡིག་ཆ་དྲངས་ཟིན་པ་དེས་
ཡང་བློ་དེ་ལ་དམིགས་ཡུལ་གྱི་རྣམ་པ་ཤར་བར་གསུངས་པའང་རྣམ་བཤད་ཀྱི་དགོངས་པ་བཤད་པའི་སྐབས་ཡིན་
པས་དེ་དང་འགལ་བའི་ཕྱིར་རོ། ། དེས་ན་རྣམ་བཤད་དང་ཡིག་ཆའི་ཚིག་ཟིན་ལྟར་ཁས་བླངས་ཕྱིན། སྒྲུབ་པ་
བདེན་མེད་དུ་འཛིན་པའི་རྟོག་པ་དགག་སྒྲུབ་ཀྱི་རྟོག་པ་གཉིས་ཀར་ཐལ་བ་ལྡོག་དཀའ་སྟེ། དམིགས་ཡུལ་སྒྲུབ་
པའི་རྣམ་པ་ཤར་བས་སྒྲུབ་རྟོག་དང་། འཛིན་སྟངས་སྒྲུབ་པ་བདེན་མེད་ཀྱི་རྣམ་པ་ཤར་བས་དགག་རྟོག་ཏུ་འཇོག་
པའི་ཕྱིར་རོ། ། འོ་ན་སྤང་བྱའི་རྟོག་པ་ལ་དགག་རྟོག་མེད་དམ་ཞེ་ན། ལུང་མ་བསྟན་གྱི་ལྟ་བ་བཅུ་བཞིའི་ནང་གི་
བཞི་ཚན་དང་པོ་གསུམ་གྱི་དང་པོ་གསུམ་དང་གསུམ་པ་གསུམ་དང་། ལུས་སྲོག་རྫས་གཅིག་ཏུ་ལྟ་བ་དང་བདུན་ནི་
སྒྲུབ་རྟོག་དང་། གཉིས་པ་གསུམ་དང་། བཞི་པ་གསུམ་དང་། ལུས་སྲོག་རྫས་གཅིག་མ་ཡིན་པར་ལྟ་བ་དང་
བདུན་ནི་དགག་རྟོག་ཡིན་པའི་ཕྱིར་ཏེ། གསེར་ཕྲེང་ལས། དང་པོ་གསུམ་གཡོ་བ་དང་གསུམ་པ་གསུམ་དང་བཅུ་
གསུམ་པ་ནི་སོགས་ཁོང་ནས་བཀྲམ་པ་བཏོན་ནས་དེ་ཡིན་པར་སྦྱར་ཏེ། བཅུ་གསུམ་པ་ནི་སྲོག་ཀྱང་ལུས་སོ་ལུས་
ཀྱང་སྲོག་ཅེས་གཉིས་ཀར་ལྟ་བས་སོ། ། གཉིས་པ་གསུམ་ནི། སོགས་ཁོང་ནས་འདུ་བ་གདོན་ལ་དེ་ལ་དང་། བཞི་
པ་གསུམ་དང་བཅུ་བཞི་བ་ནི། གསུམ་པ་ལ་སྦྱར་ཏེ་བཅུ་བཞི་བ་ནི་སྲོག་ཀྱང་ལུས་མ་ཡིན་ནོ་ལུས་ཀྱང་སྲོག་མ་ཡིན་
ནོ་ཞེས་གཉིས་ཀ་འགོག་པར་ལྟ་བས་སོ། ། དེ་ཡང་དང་པོ་ནི་བྱ་བ་མི་འགོག་པར་རང་ཡུལ་ལ་སེམས་འཇུག་པས་
སྒྲུབ་པ་དང་། ཕྱི་མ་གཉིས་ནི་བྱ་བ་བཀག་སྟེ་སེམས་ཡུལ་ལ་མི་འཇུག་པས་དགག་པའི་སྒོ་ནས་འཇུག་པར་སྦྱར་ཏེ།
ཞེས་དང་། རྣམ་བཤད་ལས་ཀྱང་མཐའ་དང་མི་ལྡན་པ་སྒྲུབ་པ་དང་། གཅིག་ཤོས་དགག་པའི་ལྟ་བར་གསུངས་པ་
ཙམ་ལས་གཞན་གསེར་ཕྲེང་དང་འདྲ་ཞིང་། རྟོགས་དཀའི་སྣང་བ་ཡང་གསེར་ཕྲེང་དང་འདྲའོ། ། དེས་ན་ལྟ་བ་
བཅུ་བཞིའི་སྐབས་སུ་བདག་དང་འཇིག་རྟེན་རྟག་པར་ལྟ་བ་དེ་ཡུལ་ལ་སྒྲུབ་པའི་རྣམ་པས་འཇུག་པའི་སྒྲུབ་པའི་ལྟ་
བ་ཡིན་ལ། སྟོང་ཉིད་བདེན་གྲུབ་ཏུ་འཛིན་པའི་ལྟ་བ་དེ་ཡུལ་ལ་དགག་པའི་རྣམ་པས་འཇུག་ཅེས་པ་ནི་འགལ་
འདུའི་ཕུང་པོའོ། ། ཞེས་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། འདིར་བསྟན་རྟོག་པ་བཞི་པོ་
གང་རུང་ཡིན་ན། དགག་རྟོག་ཡིན་པས་ཁྱབ་སྟེ། རྟོགས་དཀའི་སྣང་བ་ལས། རྟོག་པ་བཞི་པོ་འདི་ཐེག་ཆེན་སྦྱོར་
ལམ་གྱི་ཁྱད་ཆོས་ཡིན་གྱི། འདིར་བསྟན་རྟོག་པ་ཡིན་ན་ཐེག་ཆེན་སྦྱོར་ལམ་གྱི་ཁྱད་ཆོས་ཡིན་པས་ཁྱབ་པ་ནི་ཤེས་
རིག་དང་ལྡན་པ་སུ་ཞིག་དབང་ཡོད་བཞིན་དུ་ཁས་ལེན་པར་མི་བྱེད་ལ། ཞེས་དང་། འདིར་བསྟན་དགག་རྟོག་
ཤེས་སྒྲིབ་ཀྱི་ཟག་བཅས་ཡིན་ཞིང་། དེའི་སྒོ་ནས་ཉན་རང་གི་སྦྱོར་ལམ་ལས་ཁྱད་པར་དུ་འཕགས་པ་ཡིན་ཏེ། ཞེས་
གསུངས་པའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག གཉིས་སྣང་འཁྲུལ་བའི་རྟོག་པ་ཡིན་ན། རྟོག་པ་

• 100 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
-- -------- - - --- -- --- - -- བསམ་
ཡིན་པས་མ་ཁྱབ་སྟེ། དེར་གྱུར་པའི་དབང་ཤེས་ཀྱང་ཡོད་པའི་ཕྱིར་ཏེ། ཡིག་ཆར། རྟོག་པའི་བརྡ་མ་གོ་པའི་
ཕྱིར། དེ་ལ་དབང་ཤེས་ཀྱང་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ།
གངས་རི་སྔོན་པོར་སྣང་པའི་དབང་ཤེས་ལྟ་བུ་གཉིས་སྣང་འཁྲུལ་བའི་རྟོག་མེད་ཡིན་པའི་ཕྱིར། དེར་མ་ཟད་རྟོག་
པ་ཡིན་ན། གཉིས་སྣང་འཁྲུལ་པའི་རྟོག་པ་ཡིན་པས་ཁྱབ་པས་ན། འདིར་བསྟན་རྟོག་པ་ཡིན་ན། གཉིས་སྣང་
འཁྲུལ་བའི་རྟོག་པ་ཡིན་པས་ཁྱབ་པར་འདོད་པ་ལ་སྐྱོན་ཅུང་ཟད་ཀྱང་མེད་པའི་ཕྱིར་ཟེར་ན་བརྟག ཁ་ཅིག་གིས།
འདིར་བསྟན་རྟོག་པ་ཡིན་ན། གཉིས་སྣང་འཁྲུལ་པའི་རྟོག་པ་དང་། གཞན་འགྱུར་གྱི་རྟོག་པ་དང་། སྒྲ་དོན་
འདྲེས་རུང་འཛིན་པའི་རྟོག་པ་གསུམ་གྱི་དང་པོ་གཉིས་པོ་གང་རུང་ཡིན་པས་མ་ཁྱབ་ཀྱང་ཐ་མ་ཡིན་པས་ཁྱབ་སྟེ།
རྣམ་བཤད་ལས། སྤྱིར་རྟོག་པ་གསུམ་སྟེ། ནས། འདྲེས་རུང་འཛིན་པའི་རྟོག་པ་ལས་འདིར་ནི་ཕྱི་མའོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། འདིར་བསྟན་རྟོག་པ་ཡིན་ན། རྟོག་པ་དེ་གསུམ་གྱི་ཐོག་
མཐའ་གཉིས་ཀ་ཡིན་དགོས་པ་གང་ཞིག་དེར་གྱུར་པའི་གཞན་འགྱུར་གྱི་རྟོག་པའང་ཡོད་པའི་ཕྱིར། དང་པོ་དེར་
ཐལ། འདིར་བསྟན་རྟོག་པ་ཡིན་ན། འདྲེར་རུང་འཛིན་པའི་རྟོག་པས་ཁྱབ་ལ། འདྲེར་རུང་འཛིན་པའི་རྟོག་པ་
ལ་གཉིས་སྣང་འཁྲུལ་བའི་རྟོག་པས་ཁྱབ་པའི་ཕྱིར་ཏེ། རྣམ་བཤད་དྲངས་ཟིན། གསེར་ཕྲེང་ལས། འདྲེར་རུང་
ཏུ་འཛིན་པ་ལ་ནི་ཀུན་རྟོག་གིས་ཁྱབ་ལ་དེ་ལ་ནི་དེས་མ་ཁྱབ་པས་འདྲེར་རུང་འཛིན་པའི་ཀུན་རྟོག་ལ་བྱའི་དེ་དང་
བྲལ་བའི་ཀུན་རྟོག་ལ་མི་བྱའོ། ། ཞེས་གསུངས་པའི་ཕྱིར། གཉིས་པ་དེར་ཐལ། རྟོགས་དཀའི་སྣང་བ་ལས།
སེམས་རྩིང་བའི་རྣམ་པ་ལ་རྟོག་པར་བྱས་པ་དང་། གཉིས་སྣང་ཙམ་ལ་རྟོག་པར་བྱས་པ་དང་། སྒྲ་དོན་འཛིན་
པའི་རྟོག་པ་གསུམ་ལས། འདིར་གང་ཡིན་ཞེ་ན། འདིར་བསྟན་རྟོག་པ་རྣམས་ནི་སྒྲ་དོན་འཛིན་པའི་རྟོག་པ་ཡིན་
ཏེ། ཐམས་ཅད་ཀྱང་དོན་སྤྱི་འཛིན་པའི་རྟོག་པ་འབའ་ཞིག་ཡིན་པའི་ཕྱིར་རོ། ། དེ་ལྟ་ན་ཡང་གཉིས་སྣང་དང་།
རྩིང་པའི་རྣམ་པ་ཅན་གྱི་རྟོག་པ་ཡིན་པར་མི་འགལ་ལོ། ། ཞེས་གསུངས་པའི་ཕྱིར། དེས་ན་གསེར་ཕྲེང་དུ་ཀུན་
རྟོག་ཅེས་བྱུང་བ་དེ་དང་། རྟོགས་དཀའི་སྣང་བར་གཉིས་སྣང་ཙམ་ལ་རྟོག་པ་ཞེས་པ་གཉིས་ནི། ཡང་དག་མ་ཡིན་
ཀུན་རྟོག་ཡོད། ། ཅེས་པ་ནི་ཁམས་གསུམ་གྱི་ཤེས་པ་ཐམས་ཅད་ཀུན་རྟོག་གི་མིང་གིས་བསྟན་པས་དེ་ཡིན་གྱི། དེ་
ལ་དབང་ཤེས་ཀྱང་ཡོད་ལ། དེ་འདྲའི་ཁྱད་པར་མ་ཤེས་པར་གཉིས་སྣང་འཁྲུལ་བའི་རྟོག་པ་ལ་དབང་ཤེས་ཀྱང་
ཡོད་པར་བཤད་པ་ལྟར་གཏན་ནས་ཁས་ལེན་མི་རུང་སྟེ། གཉིས་སྣང་འཁྲུལ་བའི་རྟོག་པ་དེ་མངོན་སུམ་ལྟར་སྣང་
བདུན་གྱི་དང་པོ་ཡིན་པའི་ཕྱིར་ཏེ། འཁྲུལ་དང་ཀུན་རྫོབ་ཤེས་པ་དང་། ། སོགས་གསུངས་པའི་ཕྱིར་རོ། ། དེས་
ན་གཉིས་སྣང་འཁྲུལ་བའི་རྟོག་པ་དང་། གཞན་འགྱུར་གྱི་རྟོག་པ་དང་། འདྲེར་རུང་འཛིན་པའི་རྟོག་པ་གསུམ་
ལས། ཕྱི་མ་ལ་སྔ་མས་ཁྱབ་ལ། སྔ་མ་གཉིས་དང་ཕྱི་མ་གཉིས་ལ་ཕན་ཚུན་ཡིན་མིན་གྱི་མུ་བཞི་ཡོད་ཚུལ་ཤེས་པར་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ： 101 •
བྱའོ། ། ཁ་ཅིག ཡུལ་དང་ཡུལ་ཅན་གཉིས་སུ་ཕྱེ་བའི་ཡུལ་དང་ཡུལ་ཅན་གཉིས། རིམ་བཞིན་གཟུང་འཛིན་
གཉིས་སུ་ཕྱེ་བའི་གཟུང་བ་དང་འཛིན་པ་གཉིས་དང་དོན་གཅིག་པས་དེ་འདྲ་བའི་ཡུལ་ལ་དམིགས་པའི་རྟོག་པ་
གཟུང་རྟོག་དང་། ཡུལ་ཅན་ལ་དམིགས་པའི་རྟོག་པ་འཛིན་རྟོག་ཡིན་ཟེར། འདི་ལ་ཁ་ཅིག སྤྱིར་དེ་ལྟར་རུང་
མོད། འདིར་བསྟན་གཟུང་འཛིན་གྱི་རྟོག་པ་ནི་དེ་ལྟར་མི་རུང་སྟེ། སྤྱིར་གཟུང་འཛིན་གྱི་འཇོག་ཚུལ་གསུམ་ཡོད་
པའི་ཕྱི་མའི་དབང་དུ་བྱས་པའི་ཕྱིར་ཏེ། གསེར་ཕྲེང་ལས། སྤྱིར་སངས་རྒྱས་པ་ལ་གཟུང་འཛིན་གྱི་འཇོག་ཚུལ་
གསུམ་སྟེ། སྐྱེ་མཆེད་དང་། ཤེས་པ་དང་ཤེས་བྱ་དང་། བདག་དང་བདག་གི་བའི་དབང་དུ་བྱས་པའོ། ། དང་
པོ་ལྟར་ན། ཡུལ་དྲུག་གཟུང་བ་དང་དབང་བོ་དྲུག་ནི་འཛིན་པའོ། ། གཉིས་པ་ལྟར་ན། བེམ་པོ་ཐམས་ཅད་
གཟུང་བ་དང་རིག་པ་ཐམས་ཅད་འཛིན་པའོ། ། གསུམ་པ་ལྟར་ན། བདག་ནི་འཛིན་པ་དང་བདག་གི་བ་ནི་
གཟུང་བའོ། ། དེ་ལ་འདི་ནི་ཕྱི་མའི་དབང་དུ་བྱས་པ་སྟེ་གཟུང་བ་ནི་རྫས་བཏགས་ཀྱི་བདག་གི་སྤྱད་པར་བྱ་བ་སྟེ་
བཟའ་བྱའོ། ། འཛིན་པ་ནི་དེ་ལ་སྤྱོད་པ་སྟེ་ཟ་བ་བོའོ་ཞེས་བདག་ཉིད་ཆེན་པོ་གསུངས་པ་ལ་སྔོན་གྱི་མཁས་པ་དག་
ཀྱང་འཐད་ཕྱོགས་སུ་བྱེད་པ་ལྟར་འཐད་དོ། ། ཞེས་དང་རྣམ་བཤད་ལས་ཀྱང་དེ་ལྟར་གསུངས་པའི་ཕྱིར་ཟེར།
ཡང་ཁ་ཅིག དེ་མི་རུང་བའི་ཕྱིར་ཏེ། བདག་ཉིད་ཆེན་པོའི་བཞེད་པ་འདི་གཟུང་འཛིན་གྱི་རྟོག་པ་ལ་མུ་རྩིས་པའི་
སྐབས་དང་མི་མཐུན་པས་མི་རིགས་པའི་ཕྱིར་ཏེ། རྟོགས་དཀའི་སྣང་བ་ལས། ལོ་ཙཱ་བ་ཆེན་པོ་གཟུང་འཛིན་གྱི་
ཚུལ་གསུམ་སྟེ། སྐྱེ་མཆེད་ཀྱི་དབང་དུ་བྱས་པ། གཟུགས་སོགས་ཕྱིའི་སྐྱེ་མཆེད་གཟུང་བ་དང་། མིག་སོགས་ནང་
གི་སྐྱེ་མཆེད་འཛིན་པའོ། ། ཡུལ་ཡུལ་ཅན་གྱི་དབང་དུ་བྱས་པ་བེམ་པོ་རྣམས་གཟུང་བ་དང་། རིག་པ་རྣམས་
འཛིན་པའོ། ། བདག་དང་བདག་གི་བའི་དབང་དུ་བྱས་པ། ལོངས་སྤྱོད་པ་བོའི་བདག་འཛིན་པ་དང་། ལོངས་
སྤྱད་བྱའི་བདག་གི་བ་གཟུང་བའོ། ། དེ་དག་ལས་འདིར་ནི་ཐ་མའི་དབང་དུ་བྱས་པའོ། ། ཞེས་གསུངས་ཀྱང་།
འཕགས་སེང་གིས་མུ་བཞི་དཔྱད་པ་དང་མི་འགྲིག་པའི་ཕྱིར་མི་འཐད་ལ། དེས་ན་འཛིན་པ་ནི་ལོངས་སྤྱོད་པ་བོའི་
དབང་དུ་བྱས་པ་ཡིན་ཞིང་། དེ་ཡང་ཤེས་པ་དང་གང་ཟག་གོ ། གཟུང་བ་ནི་ལོངས་སྤྱད་བྱའི་དབང་དུ་བྱས་པ་
ཡིན་ཞིང་། དེ་ལ་ཡང་ཀུན་ནས་ཉོན་མོངས་ཕྱོགས་ཀྱིས་བསྡུས་པ་དང་། རྣམ་བྱང་གི་ཕྱོགས་ཀྱིས་བསྡུས་པ་གཉིས་
སོ། ། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། ཉོན་མོངས་གཟུང་རྟོག་ཡིན་ན། རྣམ་
བྱང་གཟུང་རྟོག་ཡིན་པས་ཁྱབ་ཀྱང་། ཕྱི་མ་ལ་སྔ་མ་མིན་པས་ཁྱབ་སྟེ། ཀུན་བྱང་སོ་སོར་མ་ཕྱེ་བར་སྤྱི་ཙམ་ལ་
དམིགས་པའི་གཟུང་རྟོག་ནི་ཉོན་མོངས་གཟུང་རྟོག་དང་། རྣམ་བྱང་ཁོ་ན་ལ་དམིགས་པའི་གཟུང་རྟོག་ནི་རྣམ་
བྱང་གཟུང་རྟོག་ཡིན་ཞིང་། དེ་ཡང་དང་པོའི་ཡུལ་ནི་ཀུན་ཉོན་རྣམ་བྱང་གཉིས་ཀ་ཡིན་པས་དང་པོ་དེ་གཟུང་རྟོག་
གཉིས་ཀ་ཡིན་ལ། གཉིས་པའི་ཡུལ་ནི་རྣམ་བྱང་ཁོ་ན་ཡིན་པས་གཉིས་པ་ཡིན་ལ་དང་པོ་མིན་ཞེས་ཉི་སྣང་ལས་

• 102 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
གསུངས་པའི་ཕྱིར་ཏེ། དེ་ཉིད་ལས། དངོས་པོ་ཙམ་ལ་བརྟེན་པ་དང་། གཉེན་པོའི་ཕྱོགས་ལ་བརྟེན་པའོ། །
ཙམ་སྨོས་པ་ནི་ཁྱད་པར་བསལ་བའི་དོན་དུ་ཡིན་ནོ། ། ཞེས་དང་། གཟུང་བའི་རྣམ་པ་དང་བོ་གང་ཡིན་པ་གཉིས་
པའང་ཡིན་ནོ། ། ཞེས་དང་། རེ་ཞིག་དང་བོ་དེ་ནི་གཉིས་པ་ཡང་ཡིན་པ་ནི། དཔེར་ན་གཟུང་བའི་རྣམ་པར་
རྟོག་པ་དང་བོར་གྱུར་པ་དངོས་པོ་ཐམས་ཅད་པ་བཞིན་ནོ། ། གཉིས་པ་ཁོ་ན་ཡིན་གྱི་དང་པོ་མ་ཡིན་པ་ནི་གཟུང་
པའི་རྣམ་པར་རྟོག་པ་གཉིས་པ་རྣམ་པར་བྱང་བ་ཙམ་ལ་བརྟེན་པ་བཞིན་ནོ། ། ཞེས་དང་། གསེར་ཕྲེང་ལས། དེ་
ལ་གཟུང་རྟོག་ལ་ཡུལ་ནི་གཉིས་ལས། ནས། ཞེས་དང་པོའི་ཡུལ་ཀུན་བྱང་སོ་སོར་མ་ཕྱེ་བའི་སྤྱི་ཙམ་པ་དང་།
གཉིས་པའི་ཡུལ་རྣམ་བྱང་དུ་རིས་ཆད་པ་ལ་བྱས་ནས། དང་པོ་ལ་། གཉིས་པ་ཡིན་པ་དང་། གཉིས་པ་ལ། དང་
པོ་མིན་པས་ཁྱབ་པ་མཛད་ཀྱང་། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་གཏན་ནས་མི་
འཐད་པར་ཐལ། ལུང་དེ་དག་གི་དོན་ནི་སྤྱི་ཙམ་ལ་དམིགས་པའི་དེ་རྣམ་བྱང་ལའང་དམིགས། རྣམ་བྱང་ཁོ་ན་ལ་
དམིགས་པའི་དེ་སྤྱི་ཙམ་ལ་དམིགས་པ་མིན་ཞེས་པ་ཡིན་གྱི། ཉོན་མོངས་གཟུང་རྟོག་ཡིན་ན། རྣམ་བྱང་གཟུང་
རྟོག་ཡིན་པས་ཁྱབ། ཕྱི་མ་ལ་སྔ་མ་མིན་པས་ཁྱབ་ཅེས་པ་གཏན་ནས་མ་ཡིན་པའི་ཕྱིར་ཏེ། དེ་ལྟ་བུའི་ནང་འགལ་
ཉི་སྣང་དུ་གསུངས་མི་རིགས་པའི་ཕྱིར། དེས་ན་གཟུང་རྟོག་གཉིས་པ་ཡིན་ན། དང་པོ་ཡིན་པས་ཁྱབ། དང་པོ་
ལ་གཉིས་པའང་ཡོད་པ་ཉི་སྣང་གི་དགོངས་པ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། འཕགས་པས་
གཟུང་རྟོག་དང་པོ་འདི་དངོས་པོ་ཙམ་ལ་བརྟེན་པའི་རྟོག་པར་བྱས་ནས་འདི་དང་རྣམ་བྱང་གཟུང་རྟོག་མི་འགལ་
ཞིང་། གཟུང་རྟོག་ཐ་མ་ཡིན་ན་དང་པོ་འང་ཡིན་དགོས་ལ། དང་པོ་ལ་ཐ་མ་མིན་པའང་ཡོད་པར་བཞེད་དོ། །
ཞེས་གསུངས་པའི་ཕྱིར། ཁྱབ་སྟེ། དེ་ལྟར་འཐད་དེ། དཔེར་ན་གདམས་ངག་སྤྱིར་བསྟན་པའི་གདམས་ངག་ལ།
བྱེ་བྲག་ཏུ་བཤད་པའི་སྐབས་ཀྱི་དེས་མ་ཁྱབ་ལ། ལྡོག་སྟེ་ཁྱབ་པ་བཞིན་ནོ་ཟེར་ན་བརྟག ཁ་ཅིག་གིས། ཉི་སྣང་
གི་བཤད་ཚུལ་ལྟར་མི་རིགས་ཏེ། དེ་སློབ་དཔོན་གྱིས་བཀག་ནས་གཟུང་རྟོག་གཉིས་འགལ་བར་གསུངས་པ་ལྟར་
ཁས་ལེན་དགོས་པའི་ཕྱིར་ཏེ། རྒྱན་སྣང་ལས། གཞན་དག་ན་རེ། ཀུན་ནས་ཉོན་མོངས་པའི་གཞི་ལ་བརྟེན་པ་ནི་
དང་པོ་ཡིན་ལ། རྣམ་པར་བྱང་བའི་གཞི་ལ་བརྟེན་པ་ནི་གཉིས་པ་ཡིན་པས་འདི་གཉིས་ཕན་ཚུན་རྣམ་པར་ཆད་
པའི་རང་བཞིན་ཡིན་པའི་ཕྱིར་འདི་གཉིས་ནི་ཐ་དད་པ་ཁོ་ནའོ་ཞེས་ཟེར་རོ། ། ཞེས་རངལུགས་བཞག་པ་ལྟར་རྗེས་
ཀྱང་བཞེད་དེ། གསེར་ཕྲེང་ལས། གཟུང་རྟོག་གཉིས་ཡུལ་གྱི་སྒོ་ནས་ཁྱད་པར་བཞག་པ་བཀག་ནས་རང་ལུགས་
བཞག་པ་འདི་བཞིན་དུ་འཐད་དེ། གཞི་དང་དེ་ཡི་གཉེན་པོ་ཡིས། ། ཞེས་གཞི་སྤང་བྱའི་ཕྱོགས་སུ་བསྟན་པ་དང་།
སྔ་མ་ལྟར་ན་མ་རིག་པའི་རྟོག་པ་སོགས་རེ་རེ་ཡང་ཀུན་བྱང་མ་ལུས་པ་ལ་དམིགས་པར་ཐལ་པའི་ཕྱིར་རོ། ། ཞེས་
གསུངས་པའི་ཕྱིར། ཁྱབ་སྟེ། ཀུན་བྱང་མ་ལུས་པ་ལ་དམིགས་པར་ཐལ་བ་འཕངས་པ། ཉི་སྣང་ལ་ཡིན་པའི་ཕྱིར་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 103 •
རོ། ། རྟོགས་དཀའི་སྣང་བ་ལས། དེ་ལྟ་ནའང་སློབ་དཔོན་གྱིས། དང་པོ་ཀུན་ནས་ཉོན་མོངས་དང་། ཐ་མ་
རྣམ་བྱང་ལ་བརྟེན་པའི་རྟོག་པ་ཡིན་པས་འགལ་བར་བཤད་པའི་ལུགས་བཞིན་བཤད་པར་བྱའོ། ། ཞེས་གསུངས་
པའི་ཕྱིར། ཁྱབ་སྟེ། རྟོག་པ་དང་པོ་གཉིས་མི་འགལ་བར་ཉི་སྣང་ལས་དང་། འགལ་བར་སློབ་དཔོན་བཞེད་པས་
འགལ་བར་ཁས་ལེན་དགོས་པའི་ཕྱིར་ཟེར། ཡང་ཁ་ཅིག གསེར་ཕྲེང་དང་རྟོགས་དཀའི་སྣང་བའི་བཤད་ཚུལ་
ལྟར་མི་རིགས་ཏེ། ཉི་སྣང་གི་བཤད་ཚུལ་ལྟར་ཁས་ལེན་དགོས་ཤིང་། སློབ་དཔོན་ཡང་དེ་དང་མཐུན་པའི་ཕྱིར་ཏེ།
ཡིག་ཆར། འཕགས་པའི་ལུགས་ལ་ཀུན་ནས་ཉོན་མོངས་གཟུང་རྟོག་ཡིན་ན། རྣམ་བྱང་གཟུང་རྟོག་ཡིན་དགོས་
པར་ཐལ། ཉི་སྣང་ལས། གཟུང་བའི་རྣམ་པར་རྟོག་པ་དང་པོ་གང་ཡིན་པ་གཉིས་པའང་དེ་ཡིན་ནོ། ། ཞེས་
གསུངས་པའི་ཕྱིར་ན་མ་ཁྱབ་སྟེ། མདོ་ལས་གཟུང་རྟོག་སྤྱིར་བསྟན་པའི་རྟོག་པ་ཡིན་ན། རྣམ་བྱང་གཟུང་རྟོག་
ཡིན་དགོས་པའི་ཕྱིར་ཏེ། ནས། སློབ་དཔོན་གྱིས་ཀྱང་རྟོག་པ་སྤྱི་ལ་སྦྱར་བའི་ཕྱིར་ཏེ། ཞེས་གསུངས་པའི་ཕྱིར་
ཟེར། ཁོ་ན་རེ། འདི་གཏན་ནས་མི་འཐད་པར་ཐལ། རྗེ་ཡབ་སྲས་ཀྱི་གསུངས་ལུགས་དང་མི་མཐུན་པའི་ཕྱིར།
ཁྱབ་སྟེ། རྗེའི་རྗེས་འཇུག་ཡིན་བཞིན་དུ་རྗེ་ཡབ་སྲས་ཀྱི་བཤད་སྲོལ་དྲི་མ་མེད་པའི་རྗེས་སུ་འབྲང་དགོས་པའི་ཕྱིར།
གཞན་ཡང་། གདམས་ངག་སྤྱིར་བསྟན་པའི་གདམས་ངག་ལ་བཅུ་མེད་པར་ཐལ། གཟུང་རྟོག་སྤྱིར་བསྟན་པའི་
རྟོག་པ་ལ་དེའི་ཕྱིར། དེར་མ་ཟད་གཟུང་བའི་རྣམ་པར་རྟོག་པ་དང་པོ་གང་ཡིན་པ་གཉིས་པའང་ཡིན་ཞེས་པའི་
གཉིས་པ་དེ་གཟུང་རྟོག་གཉིས་ཀྱི་གཉིས་པ་ཡིན་ནམ་མིན་དང་པོ་ལྟར་ན་དེའི་དང་པོ་དེ་གཟུང་རྟོག་གཉིས་ཀྱི་དང་
པོར་ཐལ་ལོ། ། འདོད་ན། ལུང་དོན་མི་འཐད་པར་འགྱུར་རོ། ། གཉིས་པ་ལྟར་ན། དེ་གང་གི་གཉིས་པ་ཡིན་
སྨོས་ཤིག ཞེས་ཟེར་པ་སོགས་ལ་དཔྱད་དགོས་སོ། ། ཁ་ཅིག་གིས། གཟུང་རྟོག་གཉིས་འགལ་ཏེ། དེ་གཉིས་ཀྱི་
ཡུལ་ཀུན་བྱང་གཉིས་འགལ་བའི་ཕྱིར་ཏེ། རྒྱན་སྣང་གསེར་ཕྲེང་རྟོགས་དཀའི་སྣང་བ་དྲངས་ཟིན་པ་ལྟར་ཡིན་པའི་
ཕྱིར། འཛིན་རྟོག་གཉིས་འགལ་ཡང་དེ་གཉིས་ཀྱི་ཡུལ་མི་འགལ་བའི་ཕྱིར་ཏེ། རྟག་གཅིག་རང་དབང་ཅན་གྱི་
བདག་གིས་སྟོང་བའི་ཕུང་ཁམས་སྐྱེ་མཆེད་རྣམས་འཛིན་རྟོག་གཉིས་ཀའི་ཡུལ་ཡིན་པར་ཁྱད་པར་མེད་ཀྱང་ཞེན་
ཚུལ་གྱི་ཁྱད་པར་འབྱེད་དགོས་པའི་ཕྱིར་ཏེ། གསེར་ཕྲེང་ལས། དེ་ཡང་རྟག་གཅིག་རང་དབང་ཅན་གྱི་གང་ཟག་
ཡུལ་ལ་འཛིན་པ་བོར་མི་ཞེན་ཀྱང་བདག་དེས་དབེན་པའི་ཆོས་ཙམ་ཞིག་ལ་འཛིན་པ་བོར་སྒྲོ་འདོགས་པ་སྐྱེ་ལ།
ཆོས་དེ་ལ་ཡང་དོན་དམ་རྫས་གྲུབ་ཀྱི་དངོས་པོར་བཟུང་ནས་དེ་ལྟར་ཞེན་པ་དང་། དོན་ལ་མ་གྲུབ་པའི་བཏགས་པ་
ཙམ་དུ་བཟུང་ནས་དེ་ལྟར་རྟོག་པ་གཉིས་སུ་འགྱུར་རོ། ། ཞེས་གསུངས་པའི་ཕྱིར། ཁྱབ་སྟེ། སྒྲོ་འདོགས་གཉིས་
ཀྱི་ཡུལ་ལ་ཁྱད་པར་མེད་ཀྱང་ཞེན་ཚུལ་ཁྱད་པར་ཡོད་པར་བཤད་པའི་ཕྱིར་དང་། དེས་ན་དེ་གཉིས་ཀྱི་ཁྱད་པར་ནི།
ཡུལ་གང་ལ་དམིགས་ཀྱང་རུང་། རྫས་ཡོད་ཀྱི་ལོངས་སྤྱོད་པ་བོར་བདེན་པར་ཞེན་པ་ནི་རྫས་འཛིན་རྟོག་པ་དང་།

• 104 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བཏགས་ཡོད་ཀྱི་ལོངས་སྤྱོད་པ་བོར་བདེན་པར་ཞེན་པ་ནི་བཏགས་འཛིན་རྟོག་པ་ཞེས་འཛིན་ཚུལ་གྱི་སྒོ་ནས་འབྱེད་
པའི་ཕྱིར་ཟེར། ཡང་ཁ་ཅིག འཛིན་རྟོག་གཉིས་འཛིན་ཚུལ་གྱི་སྒོ་ནས་འཇོག་པར་གསེར་ཕྲེང་ལས་གསུངས་པ་
ལྟར་ཁས་ལེན་མི་རིགས་པར་ཐལ། དེ་གཉིས་དམིགས་ཡུལ་གྱི་སྒོ་ནས་འཇོག་དགོས་པའི་ཕྱིར་ཏེ། རྗེས་འཛིན་
དང་བཏགས་འཛིན་ལ་དམིགས་ནས་ལོངས་སྤྱོད་པ་བོར་བདེན་པར་འཛིན་པའི་བདེན་འཛིན་དེ། རིམ་བཞིན་
འཛིན་རྟོག་ གཉིས་ ཀྱི་ མཚན་ ཉིད་དུ་འཇོག་ དགོས་ པའི་ཕྱིར་ཏེ། རྣམ་བཤད་ ལས། རང་དབང་ ཅན་ ནི།
དམིགས་ཡུལ་རྫས་འཛིན་དེའི་འཛིན་སྟངས་ཡིན་གྱི། ཤེས་སྒྲིབ་རྟོག་པའི་འཛིན་སྟངས་མ་ཡིན་ཏེ། ཞེས་སོགས་
དང་། ཡིག་ཆར། རང་གི་དམིགས་ཡུལ་རྫས་འཛིན་ལ་དམིགས་ནས་སྔར་ལྟར་འཛིན་པའི་བདེན་འཛིན་དེ།
དང་པོའི་མཚན་ཉིད། དམིགས་ཡུལ་རྫས་འཛིན་ལ་སྐྱེས་བུ་དང་། དབང་བོ་དང༌། རང་རྐྱ་ཐུབ་པའི་རྫས་ཡོད་
དུ་འཛིན་པ་དང་། བདེན་འཛིན་སོགས་འཇོག་སྟེ། རྫས་གྲུབ་ཏུ་འཛིན་པ་ཐམས་ཅད་དོ། ། ཞེས་དང་། རང་
གི་དམིགས་ཡུལ་བཏགས་འཛིན་ལ་དམིགས་ནས་ལོངས་སྤྱོད་པ་པོར་བདེན་པར་འཛིན་པའི་ཆ་ནས་བཞག་པའི་
བདེན་འཛིན་དེ་ཤེས་སྒྲིབ་བཏགས་འཛིན་རྟོག་པའི་མཚན་ཉིད། དམིགས་ཡུལ་བདག་འཛིན་ནི། བདག་མེད་
གསུམ་གང་རུང་རྟོགས་པའི་གང་ཟག་དང་། དེ་འདྲའི་བློ་དང་དེ་གསུམ་གྱི་རྗེས་ཐོབ་སྒྱུ་མ་ལྟ་བུའི་སྐྱེས་བུ་འམ་གང་
ཟག་དང་། དེ་དག་གིས་ཁྱད་པར་དུ་བྱས་པའི་གང་ཟག་དེ་དག་འཛིན་པའི་རྟོག་པ་དང་མངོན་སུམ་རྣམས་ཡིན།
ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། གཞན་དུ་ན་རྣམ་བཤད་ལས།
དེགཉིས་དམིགས་པའི་སྒོ་ནས་འབྱེད་ན་ཧ་ཅང་ཐལ་བར་འགྱུར་རོ་ཞེས་བཤད་པ་མི་འཐད་པར་ཐལ་བ་དང་།
དབང་བོ་རྫས་གྲུབ་ཏུ་འཛིན་པ་ཡིན་ན། དབང་བོས་ཡུལ་འཛིན་པར་ཐལ་བ་དང་། བུམ་པ་བདེན་འཛིན་རྫས་
གྲུབ་ཏུ་འཛིན་པ་ཡིན་ན། བློ་དོན་མཐུན་དུ་ཐལ་བར་འགྱུར་བའི་ཕྱིར། གཞན་ཡང་། ཕུང་ཁམས་སྐྱེ་མཆེད་ཆོས་
ཅན། འཛིན་པ་གཉིས་པོ་གང་རུང་ཡིན་པར་ཐལ། འཛིན་རྟོག་གི་ཡུལ་ཡིན་པའི་ཕྱིར་ཏེ། རྩ་བར། རང་དབང་
བདག་སོགས་ཞེས་རྩ་འགྲེལ་དང་། གསེར་ཕྲེང་ལས། རྟོག་པ་དེ་གཉིས་ཀྱི་ཡུལ་ལ་འཛིན་པ་དེ་གཉིས་གང་ཡང་
མིན་པ་དུ་མ་སྣང་བའི་ཕྱིར་རོ། ། ཞེས་གསུངས་པའི་ཟེར་བ་སོགས་ལ་ཞིབ་ཆ་དགོས། ཁ་ཅིག་གིས། གཟུང་
འཛིན་གྱི་རྟོག་པ་གཉིས་སུ་ཕྱེ་བ་ནི། ཡུལ་གྱི་སྒོ་ནས་འཇོག་དགོས་པའི་ཕྱིར་ཏེ། རྟོགས་དཀའི་སྣང་བ་ལས།
འདིར་བསྟན་གཟུང་རྟོག་གི་མཚན་ཉིད། ཤེས་སྒྲིབ་ཀྱི་ཟག་བཅས་གང་ཞིག རང་གི་དམིགས་ཡུལ་དུ་གྱུར་པའི་
གཟུང་བ་དེ་ཉིད་དགག་སྒྲུབ་གང་རུང་གི་རྣམ་པས་བདེན་པར་སྣང་བའི་རྟོག་པ། འདིར་བསྟན་འཛིན་རྟོག་གི་
མཚན་ཉིད། ཤེས་སྒྲིབ་ཀྱི་ཟག་བཅས་གང་ཞིག རང་གི་དམིགས་ཡུལ་དུ་གྱུར་བའི་འཛིན་པ་དེ་ཉིད། དགག་
སྒྲུབ་གང་རུང་གི་རྣམ་པས་བདེན་པར་སྣང་བའི་རྟོག་པ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། ： 105 .
འཐད་དེ། འཛིན་ཚུལ་གྱི་སྒོ་ནས་འཇོག་དགོས་ཀྱི་དམིགས་ཡུལ་གྱིས་མ་ཡིན་པའི་ཕྱིར་ཏེ། གཟུང་འཛིན་གང་
རུང་ལ་དམིགས་ནས་ལོངས་སྤྱད་བྱར་བདེན་པར་འཛིན་པའི་བདེན་འཛིན་ལ་གཟུང་རྟོག་དང་། དེ་གང་རུང་ལ་
དམིགས་ནས་ལོངས་སྤྱོད་པ་བོར་བདེན་པར་འཛིན་པའི་བདེན་འཛིན་དེ་ལ། འཛིན་རྟོག་གིས་ཁྱབ་པའི་ཕྱིར་ཏེ།
གསེར་ཕྲེང་ལས། ལོངས་སྤྱོད་པ་བོ་ལ་འཛིན་པ་དང་། ལོངས་སྤྱད་བྱ་ལ་གཟུང་བར་བཤད་པ་མི་འཐད་དེ། མུ་
རྩི་བའི་སྐབས་ཀྱི་གཟུང་འཛིན་དང་མི་མཐུན་པའི་ཕྱིར་ཞེ་ན། འདི་ཡིས་འཁྲུལ་གཞི་བྱས་ནས་སྔར་ཡང་གཟུང་བ་
ལ་རྟོག་ན་གཟུང་རྟོག་དང་འཛིན་པ་ལ་རྟོག་ན་འཛིན་རྟོག་ཏུ་བྱས་ནས་ལོག་རྟོག་ཏུ་བྱེད་པ་བྱུང་མོད། དེ་དག་གིས་
ནི་ལེགས་པར་མ་རྟོགས་ཏེ། ཞེས་དང་། རྣམ་བཤད་ལས། གཟུང་བར་རྟོག་པ་དང་འཛིན་པར་རྟོག་ཅེས་རྣམ་
པའི་འཛིན་སྟངས་སུ་བཤད་ཀྱི་རྟོག་པའི་དམིགས་ཡུལ་དུ་མ་བཤད་པའི་ཕྱིར་རོ། ། ཞེས་དང་། དེས་ན་ལོངས་
སྤྱད་བྱར་བདེན་པར་ཞེན་པ་དང་། ལོངས་སྤྱོད་བྱེད་དུ་བདེན་པར་ཞེན་པ་ནི་གཟུང་བར་རྟོག་པ་དང་འཛིན་པར་
རྟོག་པའི་དོན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་རྣམས་མི་འཐད་དེ། དེ་གཉིས་དམིགས་
ཡུལ་ཁོ་ནས་འཇོག་པར་རྟོགས་དཀའི་སྣང་བར་གསུངས། ཞེན་ཚུལ་ཁོ་ནས་འཇོག་པར་གསེར་ཕྲེང་དང་རྣམ་
བཤད་ལས་གསུངས་ཀྱང་དེ་ལྟར་ཁས་ལེན་མི་རུང་བའི་ཕྱིར་ཏེ། ཡིག་ཆར། དེས་ན་འདིའི་གཟུང་འཛིན་གྱི་རྟོག་
པ་གཉིས་དམིགས་ཡུལ་ཁོ་ན་དང་། བཟུང་ཚུལ་ཁོ་ནས་མི་འཇོག་སྟེ། དམིགས་པའི་སྒོ་ནས་ཀྱང་གཟུང་རྟོག་དང་
འཛིན་རྟོག་ལ་མུ་བཞིར་བཤད་དེ་དམིགས་ཡུལ་གཟུང་བ་ཁོ་ན་ལ་ལོངས་སྤྱད་བྱར་བདེན་པར་འཛིན་པའི་རྟོག་པ་དེ།
གཟུང་རྟོག་ཡིན་ལ་འཛིན་རྟོག་མ་ཡིན་པའི་མུ། ཤེས་པ་སྐད་ཅིག་མ་ལ་ལོངས་སྤྱོད་པ་བོར་བདེན་པར་འཛིན་པའི་
རྟོག་པ་དེ། འཛིན་རྟོག་ཡིན་ལ་གཟུང་རྟོག་མིན་པའི་མུ། རྒྱུན་དང་བཅས་པའི་ཤེས་པ་ལོངས་སྤྱད་བྱར་བདེན་
པར་འཛིན་པའི་རྟོག་པ་དེ། གཉིས་ཀ་ཡིན་པའི་མུ། སྟོང་ཉིད་མངོན་སུམ་དུ་རྟོགས་པའི་ཤེས་རབ་ཀྱི་ཕར་ཕྱིན་དེ།
གཉིས་མིན་པའི་མུ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཁོ་ན་རེ། འདིར་བསྟན་གཟུང་འཛིན་གྱི་རྟོག་
པ་ལ་མུ་བཞི་ཡོད་པར་ཁས་ལེན་མི་རིགས་ཏེ། དེ་མེད་ཅིང་ཇི་སྐད་ལ་གྲགས་ཚོད་ཀྱི་གཟུང་འཛིན་བཤད་ནས་དེ་ལ་
མུ་རྩི་བ་ཡིན་པའི་ཕྱིར་ཏེ། གསེར་ཕྲེང་ལས། དེས་ན་འདི་ནི་གཟུང་འཛིན་གྱི་རྟོག་པ་བཤད་པའི་ཞར་ལ་སྤྱི་སྐད་
ལ་གྲགས་ཚོད་ཀྱི་གཟུང་འཛིན་བཤད་ནས་དེ་ལ་མུ་རྩིས་པ་ཡིན་ཏེ། གཞན་དུ་ན་གཟུང་རྟོག་རྐྱང་བའི་ཡུལ་ལ་རིག་
པ་མེད་པ་དང་། འཛིན་རྟོག་རྐྱང་བའི་ཡུལ་ལ་ཤེས་པ་སྐད་ཅིག་གིས་ཁྱབ་པའི་རྣམ་བཞག་མཛད་དགོས་ན་དེ་འདྲ་
བ་གང་དུ་ཡང་མ་མཛད་པ་དང་། རྟོག་པ་གཉིས་ཀྱི་ཞེན་སྟངས་དང་། གཉེན་པོ་མི་མཐུན་པར་བཤད་པས་དེ་
གཉིས་གཞི་མཐུན་པ་མི་རུང་བའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། ཇི་སྐད་ལ་གྲགས་ཚོད་ཀྱི་གཟུང་
འཛིན་ཞེས་པའང་དམིགས་ཡུལ་དང་ཞེན་ཚུལ་གྱི་འཇོག་ཚུལ་སོ་སོར་མ་ཕྱེ་བའི་གཟུང་འཛིན་རྟོག་པའི་དབང་དུ་

• 106 • 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། །
-- པས་---
བྱས་ལ། ཇི་སྐད་ལ་གྲགས་ཚོད་ཀྱི་གཟུང་འཛིན་དེ་ལ་མུ་བཞི་ཡོད་པས། རང་ལུགས་ཀྱི་དེ་གཉིས་ལ་མུ་བཞི་ཡོད་
པར་ཁས་ལེན་དགོས་ན། ཤེས་པ་སྐད་ཅིག་ལ་དམིགས་ནས་ལོངས་སྤྱད་བྱར་བདེན་པར་འཛིན་པའི་བདེན་འཛིན་
དེ། གཉིས་ཀ་ཡིན་པའི་མུ་ཡིན་ནམ་མིན། ཡིན་ན་རྒྱུན་ལྡན་ཞེས་པ་དོན་མེད་དུ་འགྱུར་ལ། མིན་ན་གཉིས་ཀ་
ཡིན་པའི་མུ་གང་ཡིན། གཟུང་བ་ཁོ་ན་ཡིན་ན། མུ་དང་པོ་དང་འགལ་ཏེ་གཟུང་རྟོག་རྐྱང་པའི་ཡུལ་ལ་ཤེས་པ་
ཡོད་པར་འགྱུར་བ་དང་། དེ་འཛིན་རྟོག་ཁོ་ན་ཡིན་ན། མུ་གཉིས་པ་དང་འགལ་ཏེ་དེ་ལ་དམིགས་ནས་ལོངས་སྤྱོད་
པ་བོར་བདེན་པར་འཛིན་པ་སྨོས་པ་དོན་མེད་དུ་འགྱུར་པའི་ཕྱིར་རོ། ། འདིར་ཞིབ་ཆ་བྱེད་འདོད་པ་འགའ་ཞིག་
གིས། སྐབས་འདིའི་མུ་བཞི་ནི་གཟུང་འཛིན་ལ་མུ་རྩི་བ་ཡིན་གྱི། རྟོག་པ་གཉིས་ལ་མ་ཡིན་པའི་ཕྱིར་ཏེ། རྣམ་
བཤད་ལས། གཟུང་འཛིན་གཉིས་ཀ་ཡིན་པའི་མུ་ནི། རྒྱུན་དང་ལྡན་པའི་ཤེས་པ་སྟེ། དེ་ལ་ལོངས་སྤྱོད་བྱར་ཞེན་
པ་གཟུང་རྟོག་དང་། ལོངས་སྤྱོད་བྱེད་དུ་ཞེན་པ་འཛིན་རྟོག་གོ ། ཞེས་གསུངས་པའི་ཕྱིར་དང་། རྣམ་པ་གཉིས་
ཀར་རྟོག་པ་མ་སྦྱར་བའི་ཕྱིར་ཏེ། ཉི་སྣང་ལས། སྐད་ཅིག་མ་གཞན་གྱི་དེ་ཉིད་དོ། ། ཞེས་དང་། རྒྱན་སྣང་ལས།
གསུམ་པ་ནི། དེ་ཉིད་གྱི་སྐད་ཅིག་མ་གཞན་དུའོ། ། ཞེས་གསུངས་པའི་ཕྱིར་ཞེ་ན། ཞིབ་ཆ་མཛད་པ་ལེགས་
བཤད་ཡིན་མོད། རྟོག་པ་གཉིས་ལ་མུ་བཞི་ཡོད་མེད་དཔྱད་པ་བྱས་པ་ཡིན་པར་རྗེ་ཡབ་སྲས་ཀྱི་རྣམ་བཤད་རྣམས་
དང་ཡིག་ཆ་རྣམས་མཐུན་པ་ལ་སུས་ཀྱང་སྙོན་མི་ནུས་ལ། རྣམ་བཤད་སོགས་ལུང་དྲངས་པའང་ཤེས་བྱེད་དུ་འགྲོ་
དཀའ་བས་དཔྱད་དགོས་སོ། ཁ་ཅིག་གིས། འདིར་བསྟན་གཟུང་རྟོག་ཡིན་ན། གཟུང་འཛིན་གང་རུང་ལ་
དམིགས་ནས་ལོངས་སྤྱད་བྱར་བདེན་པར་འཛིན་པས་ཁྱབ་སྟེ། སྐབས་དང་པོའི་དེ་ལ་ཀུན་བྱང་ལ་དམིགས་པའི་
དེས་ཁྱབ། སྐབས་ལྔ་བའི་དེ་ལ་ཐེག་པ་ཆེ་ཆུང་གི་རྣམ་བྱང་ལ་དམིགས་པའི་དེས་ཁྱབ་པའི་ཕྱིར་ཏེ། གསེར་ཕྲེང་
ལས། དེ་ལྟར་ན་ཀུན་བྱང་ངམ་ཐེག་པ་ཆེ་ཆུང་གི་རྣམ་བྱང་གཉིས་སུ་ཕྱེ་བ་རྣམས་སོ། ། ཞེས་གསུངས་པའི་ཕྱིར་
ཟེར། ཡང་ཁ་ཅིག འདིར་བསྟན་རྟོག་པ་གཉིས་ལ། རིམ་བཞིན་ལོངས་སྤྱད་བྱར་བདེན་པར་ཞེན་པ་དང་།
ལོངས་སྤྱོད་བྱེད་དུ་བདེན་པར་ཞེན་པས་ཁྱབ་པར་གསེར་ཕྲེང་དང་རྣམ་བཤད་གཉིས་ཀྱི་རང་ལུགས་ཡིན་པ་ལ་སུས་
ཀྱང་སྟོན་མི་རུང་ལ། འོན་ཀྱང་དེ་ལྟར་ན། ཕྱི་རོལ་དོན་འཛིན་གྱི་རྟོག་པ་ཆོས་ཅན། ལོངས་སྤྱད་བྱར་བདེན་
པར་འཛིན་པའི་དེར་ཐལ། འདིར་བསྟན་རྟོག་པ་ཡིན་པའི་ཕྱིར་ཏེ། རྩ་བར། གཟུང་དོན་རྟོག་པ་སྤོང་ཕྱིར་
དང་ཞེས་པ་རྩ་འགྲེལ་གྱི་དོན་གྲུབ་པའི་ཕྱིར། འདོད་མི་ནུས་ཏེ། ཤེས་སྒྲིབ་རགས་པ་ཡིན་པའི་ཕྱིར་ཏེ། ཡིག་
ཆར་ཡང་དེ་བཞིན་དུ་གསུངས་པའི་ཕྱིར། གཞན་ཡང་ཉན་ཐོས་ཀྱི་ལམ་འབྲས་ལ་ལྡོག་བྱར་བདེན་པར་འཛིན་པའི་
བདེན་འཛིན་ཆོས་ཅན། ལོངས་སྤྱད་བྱར་བདེན་པར་འཛིན་པའི་དེར་ཐལ། འདིར་བསྟན་གཟུང་རྟོག་ཡིན་པའི་
ཕྱིར་ཏེ། སྐབས་ལྔ་བའི་དེ་ཡིན་པའི་ཕྱིར་ཏེ། རྩ་བར། འཇུག་པ་དང་ནི་ལྡོག་པ་ཞེས་སོགས་ཀྱི་དོན་གྲུབ་པའི་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 107 •
ཕྱིར། རྩ་བར་འདོད་མི་ནུས་ཏེ། དེ་འདིར་བསྟན་རྟོག་པ་ཡིན་ཀྱང་འདིར་བསྟན་གཟུང་རྟོག་མ་ཡིན་པར་རྣམ་
བཤད་ལས་གསུངས་པའི་ཕྱིར་ཏེ། དེ་ཉིད་ལས། གཟུང་བར་རྟོག་པ་དང་འཛིན་པར་རྟོག་པ་ཞེས་བཤད་པ་ནི།
ཕྱོགས་ཙམ་མཚོན་པར་བྱེད་པ་ཡིན་གྱི། སྤང་བྱ་རྟོག་པ་ཐམས་ཅད་འཛིན་སྟངས་དེ་དང་འདྲ་བར་ཟད་པ་མ་ཡིན་
ཏེ། ཉན་ཐོས་ཀྱི་ལམ་འབྲས་ལྡོག་བྱར་བདེན་པར་ཞེན་པ་ཡང་། འདིར་བསྟན་པའི་སྤང་བྱ་རྟོག་པ་ཡིན་པའི་ཕྱིར་
རོ་ཞེས་དང་། ཡིག་ཆར་ཡང་དེ་བཞིན་དུ་གསུངས་པའི་ཕྱིར་ཟེར། ཡང་ཁ་ཅིག དེ་ཆོས་ཅན། འདིར་བསྟན་
གཟུང་རྟོག་ཡིན་པར་ཐལ། འདིར་བསྟན་འཇུག་པ་གཟུང་རྟོག་དང་ལྡོག་པ་གཟུང་རྟོག་གང་རུང་ཡིན་པའི་ཕྱིར་ཏེ།
དེ་དག་ཡོད་པའི་ཕྱིར་ཟེར། ཡང་ཁ་ཅིག དེ་ཙམ་འདིར་བསྟན་ལྡོག་པ་གཟུང་རྟོག་མ་ཡིན་ཏེ། ཉན་རང་གི་ལམ་
འབྲས་ལ་དམིགས་ནས་ལྡོག་བྱའི་ལོངས་སྤྱད་བྱར་བདེན་པར་འཛིན་པའི་དེ་འཇོག་དགོས་པའི་ཕྱིར་ཏེ། གསེར་
ཕྲེང་ལས། འདི་ནི་མཐའ་གཅིག་ཏུ་དོར་བྱའི་གཟུང་བའོ། ། སྙམ་དུ་ནས། འདི་ནི་ཐེག་ཆེན་གྱི་ལམ་ཡིན་པས་
འདི་ལ་འཇུག་པར་བྱའོ་སྙམ་དུ་ཞེན་པ་ནི་རྩེ་མོའི་གཟུང་རྟོག་གི་ཞེན་ཚུལ་ལོ། ། ཞེས་གསུངས་པའི་ཕྱིར་ཟེར་བ་
སོགས་ལ་དཔྱད་དགོས་སོ། ། ཁ་ཅིག་གིས། སོ་སོ་སྐྱེ་བོ་འཕགས་དབྱེ་བས། ། ཞེས་བྱུང་བ་ལ། འཛིན་རྟོག་
གཉིས་རིམ་བཞིན་སྐྱེ་འཕགས་ཁོ་ནར་ཡོད་པར་ཐལ། རྩ་བའི་དོན་འཐད་པའི་ཕྱིར་ཞེས་རྩོད་པ་ལ། འཛིན་རྟོག་
གཉིས་སྐྱེ་འཕགས་གཉིས་ཀར་ཡོད་ཀྱང༌། གང་ཟག་གི་བདག་འཛིན་གྱི་ཞེན་ཡུལ་མེད་པ་མངོན་སུམ་དུ་རྟོགས་
པའི་སོ་སྐྱེ་མེད་ལ་འཕགས་པ་ཡོད་པས་དེ་ལྟར་གསུངས་ཞེས་ལན་འདེབས་དགོས་ཏེ། རྣམ་བཤད་ལས། རྫས་
འཛིན་ལ་གཉིས་ཏེ། གང་ཟག་དོན་བྱེད་ནུས་པར་འཛིན་པ་དང་། རང་རྐྱ་ཐུབ་པའི་རྫས་ཡོད་དུ་འཛིན་པའོ། །
ཕྱི་མའི་ཞེན་ཡུལ་མྱོང་སྟོབས་ཀྱིས་ཁེགས་པ་སོ་སོ་སྐྱེ་བོ་ལ་མེད་ཅིང་། འཕགས་པ་ལ་ཡོད་པས། རྫས་འཛིན་སོ་
སྐྱེའི་རྟེན་ཅན་དང་། བཏགས་འཛིན་འཕགས་པའི་རྟེན་ཅན་དུ་གསུངས་ཀྱི། སྤྱིར་གཉིས་ཀའང་གཉིས་ཀའི་རྟེན་
ཅན་དུ་ཤེས་བར་བྱའོ། ། ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ ཅིག
གཉིས་ཀ་གཉིས་ཀའི་རྟེན་ཅན་དུ་བཤད་པ་མི་འཐད་པར་ཐལ། སྐབས་འདིའི་རྫས་འཛིན་སོ་སྐྱེ་ཁོ་ནར་ཡོད་པའི་
ཕྱིར་ཏེ། ཤཱནྟི་བས་དེ་ལྟར་གསུངས་ལ། དེ་རང་ལུགས་སུ་ཁས་ལེན་དགོས་པའི་ཕྱིར། དང་པོ་དེར་ཐལ། གསེར་
ཕྲེང་ལས།ཤཱནྟི་བས་ནི་འདི་གཉིས་ཡོད་པ་ངེས་ཅན་དུ་བཤད་དེ། ཇི་སྐད་དུ་འཛིན་པའི་རྣམ་པར་རྟོག་པ་སེམས་
ཅན་རྫས་སུ་ཡོད་པ་ལ་བརྟེན་པ་ནི་སོ་སོ་སྐྱེ་བོ་དག་གི་ཡིན་ཏེ། དེ་དག་གིས་མ་སྤངས་པའི་ཕྱིར་དང་། འཕགས་པ་
དག་གི་ནི་མ་ཡིན་ཏེ། དེ་དག་གིས་སྤངས་པ་ཉིད་ཀྱི་ཕྱིར་དང་། མཐོང་པས་སྤང་བར་བྱ་བའི་སྐབས་ཡིན་པའི་
ཕྱིར་རོ། ། ཞེས་དང་། འཛིན་པའི་རྣམ་པར་རྟོག་པ་གཉིས་པ་སེམས་ཅན་བཏགས་པར་ཡོད་པ་ལ་བརྟེན་པ་ནི་
འཕགས་པ་དག་གི་སྟེ་དེ་ཉན་ཐོས་དང་རང་སངས་རྒྱས་དག་གིས་མ་སྤངས་པ་ཉིད་ཀྱི་ཕྱིར་དང་། སོ་སོ་སྐྱེ་བོ་དག་

• 108 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ལ་དང་པོ་ཉིད་ཡོད་པའི་ཕྱིར་རོ། ། ཞེས་སོ། ། འདིས་ཀྱང་སྦྱོར་ལམ་པ་དང་། སྒོམ་སྤང་ལ་རྟོག་པ་ཕྱི་མ་ཡོད་
པར་གསུངས་པ་སྤང་དགོས་ཏེ། རྟོག་པ་གཉིས་པ་ཉན་རང་ཉིད་དང་སྔ་མ་ཁོ་ན་སོ་སྐྱེ་ལ་ཡོད་པར་འདོད་པས་
སོ། ། ཞེས་གསུངས་པའི་ཕྱིར། གཉིས་པ་དེར་ཐལ། སྐབས་ལྔ་པའི་མཐའ་དཔྱོད་ལས། ཡང་སྐབས་འདིའི་
དོན་ལ་སྦྱར་ན་སྐྱེས་བུ་ལོངས་སྤྱོད་པ་བོ་དེ་བདེན་པར་འཛིན་པའི་རྫས་འཛིན་སོ་སྐྱེའི་རྟེན་ཅན་ཡིན་པར་ཐལ། དེ་
དག་གིས་དེ་མ་སྤངས་ཤིང་འཕགས་པ་དག་གི་རྒྱུད་ལ་མི་ལྡན་པའི་ཕྱིར། དེར་ཐལ། མཐོང་སྤང་གི་སྐབས་ཀྱི་དེ་
ཡིན་པའི་ཕྱིར། ཤཱནྟི་བས། མཐོང་བའི་སྤང་བར་བྱ་བའི་སྐབས་ཡིན་པའི་ཕྱིར། ཞེས་གསུངས་པའི་ཕྱིར། ཞེས་
དང༌། ཁྱབ་སྟེ། ཤཱནྟི་བའི་དེ་རང་ལུགས་སུ་གསུངས་པའི་ཕྱིར་ཟེར། ཡང་ཁ་ཅིག སྐབས་འདིའི་རྫས་འཛིན་
རྟོག་པ་མཐོང་སྤང་ཡིན་ཀྱང་ཐེག་དམན་འཕགས་པའི་རྒྱུད་ལ་ཡོད་པ་ལ་སྐྱོན་ཅུང་ཟད་ཀྱང་མེད་པའི་ཕྱིར་ཏེ།
བདེན་འཛིན་ཡིན་པས་དེས་དེ་མ་སྤངས་ལ། གལ་ཏེ་དེས་མ་སྤང་ཀྱང་དེ་བློ་ཀུན་བཏགས་ཡིན་པས་ཤེ་ན། སྐབས་
འདིའི་བཏགས་འཛིན་ལའང་ཐལ་ལོ། ། དེ་མཐོང་སྤང་ཀུན་བཏགས་ཡིན་པའི་ཕྱིར་ཞེས་ཟེར་བ་སོགས་ལ་བརྟག
ཁ་ཅིག་གིས། འགྲེལ་པ་ལས། གཟུང་བའི་རྣམ་པར་རྟོག་པ་དང་པོ་འཇུག་པའི་ཕྱོགས་ཀྱི་རྟེན་ཅན་རྣམ་པ་དགུ་བོ་
མཐོང་བའི་ལམ་གྱི་སྦྱོར་བའི་གནས་སྐབས་ཀྱིས་སྤང་བར་བྱ་བར་བཞེད་པ་ཡིན་ནོ། ། ཞེས་དང་། གཟུང་བའི་
རྣམ་པར་རྟོག་པ་ནས། བྱང་ཆུབ་སེམས་དཔའ་རྣམས་ཀྱི་མཐོང་བའི་ལམ་གྱི་སེམས་དང་། སེམས་ལས་བྱུང་བ་
འཇུག་པའི་གནས་སྐབས་ཀྱིས་སྤང་བར་བྱ་བར་བཞེད་པ་ཡིན་ནོ། ། ཞེས་པའི་སྦྱོར་བ་དང་། འཇུག་པའི་སྤང་བྱ་
གཉིས་ནི་རིམ་བཞིན་མཐོང་ལམ་ཐོབ་ལ་ཡོངས་སུ་མ་རྫོགས་པའི་གནས་སྐབས་ཀྱི་སྤང་བྱ་དང་། དེ་རྫོགས་པའི་
གནས་སྐབས་ཀྱི་སྤང་བྱ་ལ གཟུང་རྟོག་གཉིས་རིམ་བཞིན་དང་། འཛིན་རྟོག་གཉིས་རིམ་བཞིན་འཇོག་དགོས་
ཞེས་པ་ཡིན་ཏེ། གསེར་ཕྲེང་ལས། རྟོག་པ་དེ་དག་མཐོང་ལམ་གྱི་སྦྱོར་བ་སྟེ། ཐོབ་ལ་ཡོངས་སུ་མ་རྫོགས་པའི་
གནས་སྐབས་ཀྱི་སྤང་བྱར་སངས་རྒྱས་བཞེད་པ་ཡིན་ནོ། ། ཞེས་དང༌། རྟོག་པ་དེ་དག་བྱང་སེམས་རྣམས་ཀྱི་
མཐོང་ལམ་གྱི་སེམས་དང་སེམས་ལས་བྱུང་བ་འཇུག་པ་སྟེ་རྟོགས་པ་རྒྱས་པའི་དངོས་གཞིའི་གནས་སྐབས་ཀྱི་སྤང་
བྱར་སངས་རྒྱས་བཞེད་པ་ཡིན་ནོ། ། ཞེས་དང་། སྦྱོར་མཇུག་ནི་སྔོན་གྱི་མཁས་པ་དག་ཐོབ་ལ་མ་རྫོགས་པ་དང་
རྫོགས་པའི་སྐབས་ལ་བཤད་པ་ལྟར་འཐད་དེ། རྟོག་པ་གཉིས་ཀྱི་དང་པོ་གཉིས་རགས་ཤིང་ཕྱི་མ་གཉིས་ཕྲ་བས་
རགས་པ་སྔོན་ལ་དང་། ཕྲ་བ་མཇུག་ཏུ་སྤོང་བས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག གསེར་ཕྲེང་
གི་ལུང་དེའི་དོན་ཁྱོད་ཀྱི་བཤད་ཚུལ་ལྟར་མ་ཡིན་པར་ཐལ། མཐོང་ལམ་ཐོབ་ལ་མ་རྫོགས་པའི་གནས་སྐབས་ཞེས་
སྦྱར་མི་རུང་བའི་ཕྱིར་ཏེ། དེ་བར་ཆད་མེད་ལམ་དང་མཇུག་རྣམ་གྲོལ་ལམ་ལ་སྦྱར་དགོས་པས་བར་ཆད་མེད་ལམ་
དང་རྣམ་གྲོལ་ལམ་གྱི་སྤང་བྱ་མི་འདྲ་བར་ཐལ་བར་འགྱུར་བ་དང་། འཇུག་པའི་གནས་སྐབས་བར་ཆད་མེད་ལམ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 109 •
ལ་སྦྱར་ན། སྦྱོར་བ་མཐོང་ལམ་ལ་སྦྱར་མི་རུང་སྟེ། བར་ཆད་མེད་ལམ་དང་དུས་མཉམ་དུ་མཐོང་ལམ་སྐྱེ་པའི་ཕྱིར།
དེས་ན་སྦྱོར་བ་ཆོས་མཆོག་དང༌། མཇུག་མཐོང་ལམ་དང་སྦྱར་དགོས་པའི་ཕྱིར་ཏེ། རྟོགས་དཀའི་སྣང་བ་ལས།
དེ་དག་གི་གཉེན་པོ་ཇི་ལྟ་བུ་ཞེ་ན། དེ་འདྲའི་རྟོག་པ་ཀུན་བཏགས་རྣམ་པ་དགུ་བོ་དེ་ཡང་མངོན་གྱུར་རྣམས་ནི་
མཐོང་བའི་སྦྱོར་བ་ཆོས་མཆོག་གི་གནས་སྐབས་ཀྱི་སྤང་བར་བྱ་བར་བཞེད་པ་ཡིན་ནོ། ། ཞེས་དང་། ཉན་ཐོས་
དང་རང་སངས་རྒྱས་ཀྱི་རྒྱུད་ལ་བླང་བར་བྱ་བ་ཉིད་དུ་འཇུག་པའི་ཡུལ་དེ་དག་ལྡོག་བྱར་བདེན་པར་སྣང་པའི་རྟོག་
པ་ཀུན་བཏགས་རྣམ་པ་དགུ་བོ་དེ་ཡང་ཐེག་ཆེན་མཐོང་བའི་ལམ་གྱི་སེམས་དང་སེམས་ལས་བྱུང་པ་འཇུག་པ་བར་
ཆད་མེད་པའི་ལམ་གྱི་གནས་སྐབས་ཀྱི་སྤང་བར་བྱ་བར་བཞེད་པ་ཡིན་ནོ། ། ཞེས་གསུངས་པའི་ཕྱིར་ཏེ། གསེར་
ཕྲེང་གི་ལུང་དོན་ཡང་དེ་ལྟར་ཡིན་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ།
གཟུང་འཛིན་གྱི་རྟོག་པ་དང་པོ་གཉིས་ཆོས་མཆོག་གི་སྤང་བྱར་བཤད་པ་དེ། མངོན་གྱུར་ཉམས་སྨད་པའི་དབང་
དུ་བྱས་བ་ཡིན་ནམ་ས་བོན་སྤོང་བའི་དབང་དུ་བྱས་པ་ཡིན། དང་པོ་ལྟར་ན་མི་འཐད་དེ། གཟུང་འཛིན་གྱི་རྟོག་
པ་བཞི་མངོན་གྱུར་བ་རྣམས་རིམ་བཞིན་སྦྱོར་ལམ་བཞིས་ཉམས་སྨད་པར་རྒྱ་བོད་ཀྱི་གཞུང་དུ་མར་གསུངས་པ་དང་
འགལ་བའི་ཕྱིར། གཉིས་པ་ལྟར་ནའང་མི་རིགས་ཏེ། སོ་སྐྱེའི་དུས་སུ་སྤོང་མི་ནུས་པའི་ཕྱིར་རོ། ། གསེར་ཕྲེང་གི་
ཚིག་ཟིན་ལྟར་ནའང་ཐོབ་ལ་ཡོངས་སུ་རྫོགས་མ་རྫོགས་ཞེས་པ་ལམ་གཅིག་ལ་སྦྱར་དགོས་ལ། ལམ་གང་ལ་སྦྱར་
ཡང་འགྲིག་དཀའ་བས་ཞིབ་ཆ་འཚོལ་དགོས་ཀྱི་ཚིག་ཟིན་ལྟར་མི་རུང་བའི་ཕྱིར་རོ། ། དེས་ན་མཐོང་སྤང་རྟོག་པ་
བཞི་མངོན་གྱུར་ལ་སྦྱར་ན་སྐབས་འདིའི་མཐོང་ལམ་གྱི་སྦྱོར་འཇུག་ཅེས་པ་མཐོང་ལམ་དངོས་མིན་ལ། སྦྱོར་ལམ་
བཞི་ལ་མཐོང་ལམ་གྱི་མིང་གིས་བཏགས་པ་ཙམ་ཡིན་ནམ། ས་བོན་སྤོང་བའི་དབང་དུ་བྱས་ན་ཐེག་ཆེན་མཐོང་
ལམ་བར་ཆད་མེད་ལམ་གཅིག་པུ་ལ་སྦྱོར་འཇུག་གི་གནས་སྐབས་ཀྱི་མིང་གིས་བཏགས་པ་ཙམ་ཡིན་གྱི་སྦྱོར་འཇུག་
དངོས་མིན་པར་ཁས་ལེན་དགོས་ཏེ། རྣམ་བཤད་ལས། ས་བོན་སྤོང་བའི་དབང་དུ་བྱས་ན། སྤང་བྱའི་དབང་
གིས་གཉེན་པོའི་མིང་སོ་སོར་བཤད་པ་ཙམ་ཡིན་གྱི། དངོས་སུ་ན་མཐོང་ལམ་རྩེ་སྦྱོར་བར་ཆད་མེད་ལམ་དེ་ཉིད་
ཀྱིས་མཐོང་སྤང་གཟུང་འཛིན་གྱི་རྣམ་པར་རྟོག་པ་བཞི་གའི་ས་བོན་དུས་གཅིག་ཏུ་སྤོང་བ་ཡིན་གྱི། རིམ་ཅན་དུ་
སྤོང་བར་འདོད་པ་ལ་རིགས་པ་དུ་མས་གནོད་པར་ཤེས་པར་བྱའོ། ། གཟུང་རྟོག་དང་འཛིན་རྟོག་དང་པོ་གཉིས་
སྦྱོར་བ་ཉེར་བསྡོགས་ཀྱི་ལམ་གྱིས་སྤོང་བར་བཤད་པ་ཡང་མངོན་གྱུར་ལ་ལྟོས་ན་དེ་གཉིས་ཅུང་ཟད་སྤོང་སླ་བས་དེ་
ལྟར་རྣམ་པར་བཞག་པ་ཡིན་གྱི། མཐོང་ལམ་རྩེ་སྦྱོར་ཉིད་ལ་རྣམ་གྲོལ་ལམ་གྱི་སྔོན་དུ་ས་བོན་སྤོང་བའི་གཉེན་པོ་
རིམ་པ་གཉིས་སྟོན་པ་མ་ཡིན་ནོ། ། ཞེས་གསུངས་པའི་དོན་དེ་ལྟར་ཡིན་པའི་ཕྱིར་རོ། ། ཞེས་ཟེར་བ་སོགས་ལ་
དཔྱད་གཞི་ཤིན་ཏུ་ཆེ་སྟེ། རྗེས་འབྲང་རྣམས་ཀྱིས་ཀྱང་གསལ་བར་མ་བྱས་པའི་ཕྱིར་རོ། ། ཁ་ཅིག་གིས། དྲི་མ་

• 110 . 
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཟད་སྐྱེ་བདེན་མེད་དུ་མངོན་སུམ་དུ་རྟོགས་པའི་ཡེ་ཤེས་མཐར་ཐུག་དེ། འདི་བསྟན་བྱང་ཆུབ་ཆེན་པོའི་མཚན་
ཉིད་། ཅེས་ཡིག་ཆར་གསུངས་པ་ལྟར་འཐད་དེ། སྤྱིར་བྱང་ཆུབ་ཆེན་པོ་ལ་སྐུ་བཞི་དང་། གནས་སྐབས་ཀྱི་བྱང་
ཆུབ་ཀྱང་ཡོད་པར་ཡིག་ཆར་གསུངས་པ་ལྟར་ཡིན་པའི་ཕྱིར་ཟེར། ཡང་ཁ་ཅིག མཐོང་ལམ་རྩེ་སྦྱོར་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར་ཏེ། སྐབས་ལྔ་བའི་དངོས་བསྟན་གྱི་བྱང་ཆུབ་ཆེན་པོ་ཡིན་པའི་ཕྱིར་ཏེ།
དེ་འདྲ་བའི་གནས་སྐབས་ཀྱི་བྱང་ཆུབ་ཆེན་པོ་ཡིན་པའི་ཕྱིར་ཏེ། དེ་འདྲ་བའི་གནས་སྐབས་ཀྱི་དེ་ཡོད་པའི་ཕྱིར་
རོ། ། རྩ་བར་འདོད་མི་ནུས་ཏེ། གནས་སྐབས་ཀྱི་དེ་ཡིན་པའི་ཕྱིར། གཞན་ཡང་། མཚན་ཉིད་དེ་ཆོས་ཅན།
འདིར་བསྟན་བྱང་ཆུབ་ཆེན་པོ་ཁས་ལེན་མཁན་ཡིན་ན། ཁྱོད་ཁས་ལེན་མཁན་ཡིན་པས་ཁྱབ་པར་ཐལ། ཁྱོད་
འདིར་བསྟན་བྱང་ཆུབ་ཆེན་པོའི་མཚན་ཉིད་ཡིན་པའི་ཕྱིར། ཁྱབ་སྟེ། ཡིག་ཆར། སྒྲིབ་གཉིས་ཀྱི་དྲི་མ་ཟད་སྐྱེ་
བདེན་པར་མེད་པར་མངོན་སུམ་དུ་རྟོགས་པའི་མཐར་ཐུག་གི་ཡེ་ཤེས་དེ། བྱང་ཆུབ་ཆེན་པོའི་མཚན་ཉིད་ཟེར་ན།
ནས། གཞན་ཡང་། མཚན་ཉིད་དེ་ཆོས་ཅན། བྱང་ཆུབ་ཆེན་པོ་ཁས་ལེན་མཁན་ཡིན་ན། ཁྱོད་ཁས་ལེན་པས་
ཁྱབ་པར་ཐལ། ཁྱོད་དེའི་མཚན་ཉིད་ཡིན་པའི་ཕྱིར། བྱང་ཆུབ་ཆེན་པོའི་མཚན་ཉིད་ཟེར་ན། ནས། གཞན་
ཡང་། མཚན་ཉིད་དེ་ཆོས་ཅན། བྱང་ཆུབ་ཆེན་པོ་ཁས་ལེན་མཁན་ཡིན་ན། ཁྱོད་ཁས་ལེན་པས་ཁྱབ་པར་ཐལ།
ཁྱོད་དེའི་མཚན་ཉིད་ཡིན་པའི་ཕྱིར། འདོད་ན། སེམས་ཙམ་པས་དེ་ཁས་ལེན་པར་ཐལ་ལོ། ། འདོད་པའི་ཕྱིར།
འདོད་མི་ནུས་ཏེ། དེས་དྲི་མ་ཟད་སྐྱེ་གཉིས་བདེན་གྲུབ་ཏུ་འདོད་པའི་ཕྱིར། དེར་ཐལ། དེས་དངོས་པོ་བདེན་
གྲུབ་ཏུ་འདོད་པའི་ཕྱིར་ཏེ། ཞེས་གསུངས་པའི་ཕྱིར། གཞན་ཡང་། འདིར་བསྟན་བྱང་ཆུབ་ཆེན་པོའི་མཚན་
ཉིད་མི་འཐད་པར་ཐལ། དྲི་མ་ཟད་པ་དང་། མི་སྐྱེ་བ་ཤེས་པའི་ཡེ་ཤེས་མཐར་ཐུག་དེ། འདིར་བསྟན་བྱང་ཆུབ་
ཆེན་པོའི་མཚན་ཉིད་དུ་ཁས་ལེན་དགོས་པའི་ཕྱིར་ཏེ། རྩ་བར། དྲི་མ་ཟད་དང་མི་སྐྱེ་བའི། ཡེ་ཤེས་བྱང་ཆུབ་
ཅེས་བརྗོད་དེ། ཞེས་པ་རྩ་འགྲེལ་དང་། རྟོགས་དཀའི་སྣང་བར། དྲི་མ་ཟད་པ་དང་། མི་སྐྱེ་བ་ཤེས་པའི་ཡེ་ཤེས་
བྱང་ཆུབ་ཡིན་ནོ་ཞེས་མདོ་ལས་བརྗོད་དེ། ཞེས་སོགས་གསུངས་པའི་ཕྱིར་ཟེར། ཁོ་ན་རེ། རྟོགས་དཀའི་སྣང་བ་
ལས་དེ་ལྟར་གསུངས་ཀྱང་ངེད་ཀྱི་བཤད་ཚུལ་འཐད་དེ། རྣམ་བཤད་ལས། སྒྲིབ་པ་དོན་དམ་པར་ཟད་པ་མེད་པ་
དང་། དོན་དམ་པར་སྐྱེ་བ་མེད་པ་ཞེས་མདོ་ལས་སྟོན་པའི་རྒྱུ་མཚན་ཡོད་དེ། ནས། དོན་དམ་པར་ཟད་སྐྱེ་མེད་
པ་མངོན་སུམ་དུ་ཤེས་པའི་ཡེ་ཤེས་མཐར་ཐུག་པ་དེ་དག་གོ་རིམ་བཞིན་དུ་ཟད་མི་སྐྱེ་ཤེས་པའི་བྱང་ཆུབ་ཆེན་པོར་
ཤེས་པར་བྱ་སྟེ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག རྟོགས་དཀའི་སྣང་བ་ལྟར་འཐད་དེ།
གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཏེ། དེ་ཉིད་ལས། དྲི་མ་རྣམས་ཟད་པ་དང་མི་སྐྱེ་བར་རྟོགས་པའི་
ཐེག་ཆེན་གྱི་ཤེས་པ་གཉིས་ནི། བྱང་ཆུབ་ཆེན་པོ་ཡིན་པར་བརྗོད། ཞེས་གསུངས་པའི་ཕྱིར་ཞེས་ཟེར་བ་སོགས་ལ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 111 •
---- -་་་སས་- - - - ས -- - - -- - - - --- -
དཔྱད་དགོས་སོ། ཁ་ཅིག་གིས། བྱང་ཆུབ་ལ་གཞན་སྟོན་པ་དང་སོགས་ཀྱི་སྐབས་སུ་གནས་སྐབས་ཀྱི་བྱང་ཆུབ་ཀྱི་
རྒྱུ་གསུམ་དངོས་སུ་བསྟན་ནས་མཐར་ཐུག་གི་བྱང་ཆུབ་ཀྱི་རྒྱུ་གསུམ་ཞར་ལ་བསྟན་ཏེ། རྣམ་བཤད་ལས། མཐའི་
བྱང་ཆེན་གྱི་རྒྱུ་ཡང་སྟོན་པ་ཡིན་མོད་ཀྱི། གནས་སྐབས་ཀྱི་བྱང་ཆུབ་ཆེན་པོ་མཐོང་ལམ་རྩེ་སྦྱོར་གྱི་རྒྱུ་སྟོན་པ་ལ་ངེས་
པར་སྦྱར་བར་བྱ་བ་ཁོ་ནའོ། ། ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག་
དེ་མི་འཐད་དེ། ། དེ་ལས་གོ་ལྡོག་ནས་ཁས་ལེན་དགོས་པའི་ཕྱིར་ཏེ། རྟོགས་དཀའི་སྣང་བ་ལས། ངག་དོན་ནི།
གཞན་བྱང་ཆུབ་ཀྱི་རྒྱུ་ལུང་རྟོགས་ལ་འགོད་པ་དང་རང་ཉིད་བྱང་ཆེན་གྱི་རྒྱུ་ཚོགས་གཉིས་ལ་སློབ་པ་ཆོས་ཅན།བྱང་
ཆེན་གྱི་རྒྱུ་ཡིན་ཏེ། མཐོང་ལམ་གྱིས་བྱང་ཆེན་བསྐྱེད་པའི་ལྷན་ཅིག་བྱེད་རྐྱེན་ཡིན་པའི་ཕྱིར། ཞེས་གསུངས་པའི་
ཕྱིར་ཟེར་ན་བརྟག ཁ་ཅིག་གིས། སྐབས་འདིའི་རྒྱུ་གསུམ་གྱི་དང་པོ་གཉིས་ལྷན་ཅིག་བྱེད་རྐྱེན་དང་། ཐ་མ་ཉེར་
ལེན་ཡིན་ཏེ། རྣམ་བཤད་ལས། གསུམ་པ་ནི། མཐོང་ལམ་རྩེ་སྦྱོར་གྱིས་བསྡུས་པའི་བྱང་ཆུབ་ཆེན་པོ་ཐོབ་པར་
བྱེད་པའི་བར་ཆད་མེད་པའི་རྒྱུ་མཉམ་བཞག་ཏུ་ཤེས་རབ་ཀྱི་ཕ་རོལ་ཏུ་ཕྱིན་པ་རང་གིས་སྒོམ་པ་དང་། རྗེས་ཐོབ་ཏུ་
གཞན་ལ་སྟོན་པ་ལ་སོགས་པའི་བསོད་ནམས་ཆེས་མང་བའི་མཚན་ཉིད་དང་ལྡན་པའི་སྦྱོར་ལམ་མཉམ་བཞག་ཡེ་
ཤེས་ནི་ཆོས་ཅན། མཐོང་ལམ་རྩེ་སྦྱོར་གྱི་རྒྱུ་གསུམ་པ་ཡིན་ཏེ། སྔ་མ་གཉིས་ལས་གཞན་པ་དེའི་ཉེར་ལེན་ཡིན་པའི་
ཕྱིར། ཞེས་གསུངས་པའི་ཕྱིར་ཟེར་ཡང་ཁ་ཅིག དེ་མི་འཐད་པར་ཐལ། རྒྱུ་གསུམ་ག་ལྷན་ཅིག་བྱེད་རྐྱེན་ཡིན་
པའི་ཕྱིར་ཏེ། རྟོགས་དཀའི་སྣང་བ་ལས། མཐོང་ལམ་གྱིས་བྱང་ཆེན་བསྐྱེད་ པའི་ལྷན་ ཅིག་བྱེད་པའི་རྐྱེན།
འབྲས་བུ་བྱང་ཆུབ་ཆེན་པོའི་ཉེར་ལེན་མཐོང་ལམ་རྩེ་སྦྱོར་རོ། ། དང་པོ་ལ་མཚམས་སྦྱར་ནི། དེ་ལྟར་སོགས་
སོ། ། རྩ་བ་ནི། གཞན་འབྲས་བུ་རྟོགས་པའི་ཆོས་ལ་འགོད་པ་དང་། རྒྱུ་ལུང་གི་ཆོས་ལ་འགོད་པ་དང་། རང་
ཉིད་བྱང་ཆུབ་ཀྱི་རྒྱུ་ལ་སྦྱོར་བ་གསུམ། ཞེས་གསུངས་པའི་ཕྱིར་ཟེར་བ་སོགས་ལ་དཔྱད་དགོས་ཤིང་། རྣམ་བཤད་
ལས། ཀུན་དགའ་བོ་དགེ་སློང་བརྒྱ་ཕྲག་བཅུ་དྲུག་པོ། ཞེས་བྱུང་ལ། གསེར་ཕྲེང་ལས། འདིར་མཐོང་ལམ་ཐོབ་
པའི་དགེ་སློང་དྲུག་སྟོང་ཞེས་བྱུང་བའང་དཔྱད་དགོས་སོ། ། ཁ་ཅིག་གིས། སེམས་ཙམ་པ་དང་རང་རྒྱལ་གཉིས་
ལ་ལྟ་བ་མཐོ་དམན་མེད་དེ། ཡིག་ཆར། ཡང་ཁ་ཅིག་ན་རེ། རྣལ་འབྱོར་ཀྱི་ས་བཞིར་བྱས་ནས་གཉིས་པ་རང་
སངས་རྒྱས་ཀྱི་ལྟ་བ་དང་མཐུན། གསུམ་པ་སེམས་ཙམ་པའི་ལྟ་བ་དང་མཐུན་པའི་རྣལ་འབྱོར་གྱི་ས་བསྟན་ཟེར་བ་
མི་འཐད་པར་ཐལ། རང་རྒྱལ་དང་སེམས་ཙམ་པའི་ལྟ་བ་མཐུན་པར་བཤད་ཟིན་པས་འདི་ཡང་ཁེགས་པའི་ཕྱིར།
ཞེས་དང་། སྐབས་གཉིས་པའི་མཐའ་དཔྱོད་ལས། བོད་ཀྱི་ཀུན་མཁྱེན་ཁ་ཅིག་ན་རེ། རང་སངས་རྒྱས་དང་
སེམས་ཙམ་པ་ལྟ་བ་མི་མཚུངས་ཏེ། ནས། དེས་ན་དེ་གཉིས་ལ་ལྟ་བ་མཐོ་དམན་ཅུང་ཟད་ཀྱང་མེད་པའི་ཕྱིར།
ཞེས་དང་། རྣམ་བཤད་ལས། ཡང་ཁ་ཅིག རྣལ་འབྱོར་གྱི་ས་བཞིར་བྱས་ནས། གཉིས་པ་རང་སངས་རྒྱས་ཀྱི་ལྟ་

• 112 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བ་དང་མཐུན་པ་དང་། གསུམ་པ་སེམས་ཙམ་པའི་ལྟ་བ་དང་མཐུན་པར་འཆད་པ་ཡང་མི་རིགས་ཏེ། རང་སངས་
རྒྱས་དང་སེམས་ཙམ་པ་ལ་ལྟ་བ་མཐོ་དམན་གྱི་ཁྱད་པར་མེད་པའི་ཕྱིར་དང་། ཞེས་གསུངས་པའི་ཕྱིར་ཟེར། ཡང་
ཁ་ཅིག དེ་མི་འཐད་པར་ཐལ། དེ་གཉིས་པ་ལྟ་བའི་མཐོ་དམའ་ཡོད་པའི་ཕྱིར་ཏེ། སེམས་ཙམ་པ་ཐེག་ཆེན་གྱི་
མདོའི་རྗེས་འབྲང་ནས་གྲུབ་མཐའ་སྨྲ་བར་བྱེད་ལ། རང་རྒྱལ་ནི་ཐེག་དམན་གྱི་སྡེ་སྣོད་ཙམ་ལ་དམིགས་པས་མཐོ་
དམན་ཡོད་པའི་ཕྱིར། རྟོགས་དཀའི་སྣང་བ་ལས། སེམས་ཙམ་པ་ཐེག་ཆེན་གྱི་མདོ་འཁོར་ལོ་ཐ་མའི་བཀའ་ལ་
བརྟེན་ནས་གྲུབ་པའི་མཐའ་རྣམ་པར་འཇོག་པ་དང་། རང་རྒྱལ་ཉན་ཐོས་ཀྱི་སྡེ་སྣོད་ཁོ་ན་ལ་བརྟེན་ནས་ཐོས་
བསམ་སྒོམ་གསུམ་བྱེད་པའི་གྲུབ་པའི་མཐའ་ཁྱད་པར་མེད་པར་ཐལ་བའི་ཕྱིར་དང་། ཞེས་གསུངས་པའི་ཕྱིར།
དེར་མ་ཟད་དེང་སང་ཁས་ལེན་ཡོངས་གྲགས་ཀྱི་དབང་དུ་བྱས་ནའང་དེ་གཉིས་ཀྱི་ལྟ་བ་མཐོ་དམན་ཡོད་པར་ཐལ།
རང་སངས་རྒྱས་ཀྱི་རྒྱུད་ཀྱི་ལྟ་བ་ལ་བདེན་གྲུབ་མེད་པར་ལྟ་བ་ཡོད་ལ། སེམས་ཙམ་པའི་རྒྱུད་ལ་དེ་མེད་པའི་ཕྱིར་
དང་། སེམས་ཙམ་པ་དང་ལྟ་པའི་མཐོ་དམན་མེད་པའི་རང་རྒྱུད་པ་ཡོད་པར་ཧ་ཅང་ཐལ་པའི་ཕྱིར་རོ། ། ཞེས་
ཟེར་བ་སོགས་ལ་ཞིབ་ཆ་དགོས། ཁ་ཅིག་གིས། སྐབས་འདིར་རྣལ་འབྱོར་གྱི་ས་གསུམ་ལས་མེད་དེ། ཡིག་ཆར།
མངོན་པར་རྟོགས་པའི་རྒྱན་འདིར་ལྟ་བ་ལ་ལྟོས་པའི་ཐེག་པའི་རིམ་པ་གསུམ་བསྟན་ཏེ། ཆུང་ངུ་གང་ཟག་གི་
བདག་མེད་རྟོགས་པའི་ལྟ་བ་དང་། འབྲིང་བོ་གཟུང་འཛིན་རྫས་གཞན་གྱིས་སྟོང་བར་རྟོགས་པའི་ལྟ་བ་དང་།
ཆེན་པོ་བདག་མེད་རྟོགས་པའི་ལྟ་བ་བསྟན་པའི་ཕྱིར། ཞེས་དང་། རྣམ་བཤད་སྙིང་པོའི་རྒྱན་ལས་ཀྱང་དེ་ལྟར་
གསུངས་པའི་ཕྱིར་ཟེར། ཡང་ཁ་ཅིག་དེ་མི་འཐད་པར་ཐལ། གང་ཟག་གི་བདག་མེད་རྟོགས་པའི་རྣལ་འབྱོར་གྱི་
ས། གཉིས་སྟོང་རྟོགས་པའི་དེ། གཟུང་བ་བདེན་མེད་རྟོགས་པའི་དེ། རང་རིག་བདེན་མེད་རྟོགས་པའི་དེ་བཞི་
ཡོད་པའི་ཕྱིར་ཏེ། རྟོགས་དཀའི་སྣང་བ་ལས། རྣལ་འབྱོར་གྱི་ས་བཞི་ལས། དང་པོ་ལ་བསམ་བྱུང་གི་རིགས་པ་
ནི། དེ་ལ་ཞེས་པ་དག་ཉེ་བར་འགོད་པའི་ཚིག་ཕྲད་དོ། ། ཕུང་སོགས་ཆོས་ཅན། གང་ཟག་རང་རྐྱ་ཐུབ་པའི་རྫས་
སུ་གྱུར་པའི་བདག་གིས་སྟོང་སྟེ། སྐྱེ་བ་དང་འཇིག་པའི་ཆོས་ཅན་ཡིན་པའི་ཕྱིར། ཞེས་སོགས་དང་། རྣལ་འབྱོར་
གྱི་ས་གཉིས་པ་ནི། སྔོན་པོ་དང་དེ་འཛིན་པའི་བློ་དབང་ཤེས་དག་ལྷན་ཅིག་དམིགས་པ་ངེས་པའི་ཕྱིར། སྔོན་པོ་
འདི་ནི་སེམས་ཀྱི་བདག་ཉིད་ཙམ་ཁོ་ན་ཡིན་གྱི། ཕྱི་རོལ་གྱི་དོན་མེད་དོ་ཞེས་སོགས་དང་། རྣལ་འབྱོར་གྱི་ས་
གསུམ་པ་ནི། སྔོན་པོ་དེ་བདེན་པར་གྲུབ་ན། རང་སྣང་ཡུལ་དུ་བྱེད་པའི་ཤེས་པ་ལ་ཇི་ལྟར་སྣང་བ་ལྟར་གྲུབ་
དགོས་ཤིང་། དེ་ལྟར་ན་སྔོ་སྣང་དབང་ཤེས་ལ་རྒྱང་ཆད་དུ་སྣང་བ་ལྟར་བདེན་པར་གྲུབ་དགོས་པ་ལ་ཇི་སྐད་བཤད་
པའི་རྟགས་ཀྱིས་དེ་ཁེགས་པའི་ཕྱིར། ཞེས་སོགས་དང་། རྣལ་འབྱོར་གྱི་ས་བཞི་བ་ལ། བསམ་བྱུང་གི་རིགས་པ།
སྒོམ་བྱུང་གི་ཉམས་ལེན། བསྒོམས་པས་ཤེས་སྒྲིབ་སྤོང་ཚུལ་ལོ། ། དང་པོ་ནི། སྔོ་སོགས་དང་གཉིས་སྣང་གི་ཤེས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ， 113 •
པར་མ་ཟད། གཉིས་མེད་ཀྱི་རང་རིག་དེ་ཡང་། བདེན་པའི་ངོ་བོ་ཉིད་མེད་པ་སྟེ་རྟེན་ཅིང་འབྲེལ་བར་འབྱུང་བ་
ཡིན་པའི་ཕྱིར་སྒྱུ་མ་བཞིན་དུའོ་ཞེས་ངེས་པར་བྱེད་དོ། ། ཞེས་སོགས་དང་། གསེར་ཕྲེང་ལས་ཀྱང་དེ་བཞིན་དུ་
གསུངས་པའི་ཕྱིར་ཟེར། ཁོ་ན་རེ། ངེད་ཀྱི་བཤད་ཚུལ་དེ་འཐད་པར་ཐལ། གསེར་ཕྲེང་དང་རྟོགས་དཀའི་སྣང་
བ་གཉིས་ཀར་རྣལ་འབྱོར་གྱི་ས་བཞིར་བཤད་པ་ནི། འགྲེལ་བར། དེ་ལ་སྐྱེ་བ་དང་འཇིག་པས་སྟོང་པའི་ཕྱིར་
སོགས་དང་། སྔོན་པོ་དང་དེའི་བློ་དག་སོགས་དང་། གཟུང་བ་མེད་ན་སོགས་དང་། གཉིས་སུ་མེད་པའི་ཡེ་ཤེས་
སོགས་གཞུང་ཚད་བཞི་ཡོད་པ་ལ་དགོངས་ཏེ། དེ་ལྟར་རྣལ་འབྱོར་གྱི་ས་གསུམ་ལས་མེད་ཀྱང་གཞུང་ཚན་པ་བཞི་
བྱུང་བའི་རྒྱུ་མཚན་ནི། གཞུང་ཚན་དང་པོ་དང་ཐ་མས་རྣལ་འབྱོར་གྱི་ས་དང་པོ་དང་གསུམ་པ་བསྟན་ལ། གཞུང་
ཚན་བར་བ་གཉིས་ཀྱིས་གཉིས་སྟོང་རྟོགས་པའི་རྣལ་འབྱོར་གྱི་ས་མཉམ་བཞག་ཏུ་སྒོམ་ཚུལ་དང་རྗེས་ཐོབ་ཏུ་ཡིད་ལ་
བྱེད་ཚུལ་གསུངས་ཏེ། ཡིག་ཆར། གཞུང་ཚན་པ་བཞི་འབྱུང་བའི་རྒྱུ་མཚན་ཅི་ཡིན་ཞེ་ན། ཡོད་དེ། རྣལ་འབྱོར་
གྱི་ས་གཉིས་པར་མཉམ་བཞག་ཏུ་སྒོམ་ཚུལ་དང་། རྗེས་ཐོབ་ཏུ་ཡིད་ལ་བྱེད་ཚུལ་བསྟན་པའི་ཆེད་ཡིན་པའི་ཕྱིར།
ཞེས་དང༌། རྣམ་བཤད་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ཡང་གཏན་ནས་
མི་འཐད་དེ། གཞན་དུ་ན་མཉམ་བཞག་ཏུ་གཉིས་སྟོང་སྒོམ་ནས་རྗེས་ཐོབ་ཏུ་འཛིན་པ་བདེན་མེད་ཡིད་ལ་བྱེད་པ་
ཡིན་པར་ཐལ་བ་དང་། མཉམ་བཞག་ཏུ་འཛིན་པ་བདེན་མེད་སྒོམ་མི་དགོས་པར་ཐལ་བ་དང་། འཛིན་པ་བདེན་
འཛིན་མཉམ་བཞག་གིས་ སྤོང་མི་དགོས་པར་ཐལ་བའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག་ན་རེ།
འདིར་སྙོམས་འཇུག་ཚར་ལྔ་ལས། སྙོམས་འཇུག་དགུ་ལ་ལུགས་འབྱུང་ལུགས་ལྡོག་ཏུ་སྙོམས་པར་འཇུག་པའི་སྦྱོར་
བའི་ལུགས་གཉིས་ནི་རྩ་བར་དངོས་སུ་བསྟན་ལ། གང་ཡང་བར་དུ་མ་བཅུག་པའི་ཡར་སོང་ཤུགས་ལ་བསྟན་ཀྱང་
ཐ་མ་གཉིས་ཀྱང་དངོས་སུ་བསྟན་ཏེ། གསེར་ཕྲེང་ལས། འགོག་དང་ནས་སོང་འོངས་ཞེས་པས་ནི། སྙོམས་
འཇུག་དགུ་ལ་ལུགས་མཐུན་དུ་ཡར་སོང་ཞིང་ལུགས་མི་མཐུན་དུ་མར་འོངས་པའི་སེང་གེ་རྣམ་བསྒྱིངས་ཕྲུགས་
གཉིས་བསྡུས་ཏེ། འདི་ལ་འགོག་པ་ལ་ཞུགས་ཐེབས་གཅིག་ལས་མེད་པས་གནས་བཅུ་བདུན་ནོ། ། ཞེས་དང་།
བསམ་གཏན་དང་པོ་ལས་ལངས་ནས་དེ་ཉིད་ལ་བཞུགས་ཏེ་འགོག་པའི་བར་དུ་མཐར་ཆགས་སུ་སོང་བ་སྟེ། ་འདི་
རྩ་ཚིག་གིས་མ་ཟིན་ཀྱང་སྦྱོར་བ་ལུགས་མཐུན་དང་རིགས་གཅིག་པ་ལ་དགོངས་སོ། ། འདི་ལ་གནས་དགུའོ།།ཞེས་
དང་། གཅིག་དང་ནས་མི་འདྲར་འགྲོ་ཞེས་པས་སྙོམས་འཇུག་བརྒྱད་དང་འགོག་པ་བརྒྱད་སྤེལ་ནས་ལུགས་མཐུན་
དུ་འགྲོ་བའི་ཐོད་རྒལ་བསྡུས་ལ། འདོད་པར་ཞེས་པའི་རྐང་བ་གཉིས་ཀྱིས་འགོག་པ་ལས་ལངས་ནས་སླར་ཡང་
སྲིད་རྩེ་ལ་ཞུགས་དེ་ལས་ལངས་ནས་འདོད་སེམས་ལ་གནས་པའི་ནུད་ཆུང་བསྡུས་ཏེ། འདི་ལ་ལེའུ་བརྒྱད་མ་ལྟར་
ན་བཅུ་བདུན་དང་ཁྲི་བརྒྱད་སྟོང་པ་ལྟར་ན་བཅོ་བརྒྱད་དོ། ། ཞེས་དང་། འདོད་པར་ཞེས་པའི་རྐང་བ་གཉིས་

• 114 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
དང༌། གཅིག་དང་ཞེས་པའི་རྐང་བ་གཉིས་དང་། མི་འདྲར་འོངས་ཞེས་པས་སྙོམས་འཇུག་དགུ་དང་འདོད་
སེམས་དགུ་སྤེལ་ནས་ལུགས་མི་མཐུན་དུ་འགྲོ་བའི་ཐོད་རྒལ་བསྡུས་ཏེ་འདི་ལ་གནས་བཅོ་བརྒྱད་དོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། སྦྱོར་བའི་ཕྲུགས་གཉིས་དང་། མར་འོངས་
འདོད་སེམས་སྤེལ་བ་དོན་བསྡུས་དང་བཅས་པ་དངོས་སུ་བསྟན་ནས་གང་ཡང་བར་དུ་མ་བཅུག་པའི་ཡར་སོང་དང་།
ཡར་སོང་འགོག་པ་སྤེལ་བ་གཉིས་ཤུགས་ལ་བསྟན་པའི་ཕྱིར་ཏེ། རྣམ་བཤད་ལས། བསྟན་བཅོས་ལས་ནི། རྐང་
པ་དང་པོ་གཉིས་ཀྱིས་སྦྱོར་བ་སེང་གེ་རྣམ་བསྒྱིངས་དང་། རྐང་པ་ལྷག་མ་རྣམས་ཀྱིས་མར་འོང་འདོད་སེམས་སྤེལ་
བ་དོན་བསྡུ་དང་བཅས་པ་ཙམ་ཞིག་དངོས་སུ་བསྟན་ནས་བར་བ་གཉིས་གོ་སླ་བར་དགོངས་ནས་དོན་གྱིས་འཕངས་
སོ། ། ཞེས་དང་། རྟོགས་དཀའི་སྣང་བར་ཡང་དེ་བཞིན་དུ་གསུངས་པའི་ཕྱིར་ཟེར། ཡང་ཁ་ཅིག རྩ་བར།
གང་ཡང་བར་དུ་མ་བཅུག་པའི་ཡར་སོང་ཤུགས་ལ་བསྟན་པར་གསེར་ཕྲེང་ལས་བཤད་ཅེས་པ་མི་འཐད་དེ། དེ་རྩ་
བར་དངོས་སུ་བསྟན་པར་གསེར་ཕྲེང་ལས་བཤད་པའི་ཕྱིར་ཏེ། དེ་རྐང་པ་དང་པོས་དངོས་སུ་བསྟན་པར་དེར་
བཤད་པའི་ཕྱིར་ཏེ། རྐང་པ་དང་པོ་སྦྱོར་དངོས་ཐམས་ཅད་ལ་སྦྱོར་ཚུལ་ཡོད་པའི་ཕྱིར་ཏེ། གསེར་ཕྲེང་ལས།
རྐང་པ་དང་པོ་སྦྱོར་དངོས་ཐམས་ཅད་ལ་སྦྱར་ན་དོན་ལ་འབྲེལ་ལོ། ། ཞེས་དང་། གཞན་ཡང་། རྣམ་བཤད་ཀྱི་
བཤད་ཚུལ་དེ་ཙམ་མ་ཡིན་ཏེ། ནས་ཞེས་པས་དེ་ཤུགས་ལ་བསྟན་པའི་ཕྱིར་ཏེ། ཡིག་ཆར། ནས། ཞེས་པས་
གང་ཡང་མ་སྤེལ་བར་སྙོམས་འཇུག་དགུ་ལ་ལུགས་མཐུན་དུ་འཇུག་པའི་སྙོམས་འཇུག་ཤུགས་ལ་བསྟན་ཅིང་། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་ལྟར་མིན་ཏེ། ནས་ཞེས་པ་མཚམས་སྦྱོར་ཡིན་པའི་ཕྱིར་ཏེ། གསེར་
ཕྲེང་ལས། ནས་གཉིས་དང་སྟེ་ཞེས་པས་ནི་ཐོད་རྒལ་དུ་ནི་སྙོམས་འཇུག་ཅེས་འདྲེན་ལ། ཞེས་གསུངས་པའི་ཕྱིར་
ཟེར་བ་སོགས་ལ་དཔྱད་དགོས་སོ། ཁ་ཅིག་གིས། སྐབས་འདིའི་ཐོད་རྒལ་སྙོམས་འཇུག་ས་ལྔ་པ་མན་ཆད་ན་མེད་
དེ། རྣམ་བཤད་ལས། ས་དྲུག་པ་ཡན་ཆད་ཐོབ་པའི་བྱང་ཆུབ་སེམས་དཔའ་རྣམས་ནི་ཆོས་ཅན། ཐོད་རྒལ་
སྙོམས་འཇུག་གི་སྦྱོར་བ་མངོན་དུ་བྱེད་པའི་རྒྱུ་མཚན་ཡོད་དེ། ཞེས་གསུངས་པའི་ཕྱིར་ཟེར། ཡང་ཁ་ཅིག ཁྱོད་
ཀྱི་བཤད་ཚུལ་དེ་མི་འཐད་པར་ཐལ། དེ་ས་གཉིས་པ་ནས་འཇོག་དགོས་པའི་ཕྱིར་ཏེ། རྟོགས་དཀའི་སྣང་བ་ལས།
ལྔ་བ་ས་མཚམས་ནི། ས་གཉིས་པ་ནས་འཇུག་སྟེ། མཐོང་ལམ་རྩེ་སྦྱོར་གྱི་རྣམ་གྲོལ་ལམ་ལ་དབང་དུ་བྱེད་པ་སེང་
གེ་རྣམ་བསྒྱིངས་ཡིན་ཞིང་། སེང་གེ་རྣམ་བསྒྱིངས་མཉམ་རྗེས་ཀྱི་རྗེས་ཐོབ་ནས་འཇུག་པར་བཤད་པའི་ཕྱིར་
རོ། ། ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་རྣམས་མི་འཐད་
པར་ཐལ། གསེར་ཕྲེང་དང་རྟོགས་དཀའི་སྣང་བར་དེ་ལྟར་གསུངས་པ་ས་དང་པོའི་སྒོམ་ལམ་མི་བཞེད་པས་ཡིན་
གྱི། སྒོམ་ལམ་ས་དང་པོ་ནས་ཡོད་པས་དེ་ནས་འཇོག་དགོས་པའི་ཕྱིར་ཏེ། རྣམ་བཤད་ལས་ཀྱང་། འདི་དམན་

， 115 •
དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
ལམ་སྔོན་དུ་སོང་བ་མ་ཡིན་ན་ས་དྲུག་པ་ཡན་ཆད་དུ་ཐོབ་པོ། ། ཞེས་གསུངས་པའི་རྒྱུ་མཚན་ཡོད་པའི་ཕྱིར་ཟེར་ན་
དཔྱད་དགོས་ཤིང་། ཁྱད་པར་དུ་རྟོགས་དཀའི་སྣང་བར་ས་གཉིས་པ་ནས་ཐོབ་པའི་རྒྱུ་མཚན་དུ་བཀོད་པའི་རྒྱུ་
མཚན་དེ་ལ་དཔྱད་གཞི་ཆེའོ། ། ཡང་ཁ་ཅིག་གསེར་ཕྲེང་ལས་ཡར་སོང་འགོག་པ་སྤེལ་བའི་གནས་བཅུ་བདུན་ནམ་
བཅོ་བརྒྱད་བཤད་པ་ལྟར་ཁས་ལེན་མི་རིགས་པར་ཐལ། སྲིད་རྩེའི་ནུད་ཆུང་ཙི་ན་བཅོ་བརྒྱད་དང་། མ་རྩིས་ན་
བཅུ་བདུན་ཡིན་ལ། སྲིད་རྩེའི་ནུད་ཆུང་དང་མཚམས་འཛིན་གྱི་འདོད་སེམས་གཉིས་ཡར་སོང་གི་གནས་མ་ཡིན་
པའི་ཕྱིར་ཏེ། ནུད་ཆུང་གི་སྲིད་རྩེའི་སྙོམས་འཇུག་དང་མཚམས་འཛིན་གྱི་འདོད་སེམས་གཉིས། སྤེལ་གཞིའི་སྲིད་
རྩེ་ལས་གནས་གོང་མ་མ་ཡིན་པའི་ཕྱིར། དེས་ན་ཡར་སོང་འགོག་པ་སྤེལ་བའི་གནས་བཅུ་དྲུག་ལས་མེད་ཅིང་། དེ་
གཉིས་ཡང་སོང་མར་འོང་གི་གནས་གང་ཡང་མ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། ཡར་སོང་འདི་ལ་
གནས་བཅུ་དྲུག་ལས་མེད་དོ། ། ནས། འདོད་སེམས་དེ་ནི་ཡར་སོང་དང་མར་འོང་གཉིས་ཀྱི་མཚམས་འཛིན་ཡིན་
པས་གང་གིའང་གནས་སུ་བགྲང་བར་བྱ་བ་མིན་ནོ། ། ཞེས་གསུངས་པའི་ཕྱིར་ཟེར། འདི་ལ་ཡང་ཁ་ཅིག ཡར་
སོང་འགོག་པ་སྤེལ་བའི་སྙོམས་འཇུག་ལ་གཅིག་རྒལ་བ་ནས་བརྒྱད་རྒལ་བའི་བར་མེད་པར་ཐལ། དེ་གཉིས་ཡར་
སོང་གི་གནས་མ་ཡིན་པའི་ཕྱིར། ཁྱབ་སྟེ། དེའི་བརྒྱུད་རྒལ་བའི་ཏིང་ངེ་འཛིན་འཇོག་རྒྱུ་མེད་པའི་ཕྱིར། གལ་ཏེ་
དེའི་སྲིད་རྩེའི་རྗེས་ཀྱི་འགོག་པ་འཇོག་ཅེ་ན། འོ་ན་མར་འོང་བརྒྱད་རྒལ་བ་ལ་བསམ་གཏན་གཉིས་པའི་རྗེས་ཀྱི་
འདོད་སེམས་འཇོག་པར་ཐལ་ལོ། ། འདོད་མི་ནུས་ཏེ། བརྒྱད་རྒལ་ནས་བསམ་གཏན་དང་པོ་ལའོ། ། ཞེས་
སོགས་རྣམ་བཤད་སོགས་གཞུང་ཕལ་ཆེར་ལས་གསུངས་པ་དང་འགལ་བའི་ཕྱིར་རོ། ། གོང་དུ་འདོད་ན། གཅིག་
དང་གཉིས་གསུམ་བཞི་དང་ལྔ། ། དྲུག་དང་བདུན་དང་བརྒྱད་བརྒལ་ནས། ། འགོག་པའི་བར་དུ་མི་འདྲར་འགྲོ།
ཞེས་པ་རྩ་འགྲེལ་དང་དངོས་སུ་འགལ་ལོ། ། དེས་ན་ཡར་སོང་གི་བརྒྱད་རྒལ་བ་ལ་ནུད་ཆུང་གི་སྲིད་རྩེ་ནི་སྲིད་རྩེ་
ལས་རྒལ་བར་བཤད་མི་རུང་པས་མཚམས་འཛིན་གྱི་འདོད་སེམས་དེའི་བརྒྱད་རྒལ་ལ་འཇོག་དགོས་པས་དེ་གཉིས་
ཡར་སོང་གི་གནས་སུ་འཇོག་དགོས་ཏེ། གསེར་ཕྲེང་གི་དགོངས་པ་དེ་ཡིན་པའི་ཕྱིར་ཟེར་ན་དཔྱད་གཞི་ཆེའོ། །
ཁ་ཅིག་གིས། གང་ཡང་བར་དུ་མ་བཅུག་པའི་ཡར་སོང་དེ། ཐོད་རྒལ་གྱི་དངོས་གཞི་མ་ཡིན་ཏེ། རྣམ་བཤད་
སྙིང་པོའི་རྒྱན་ལས། གང་ཡང་བར་དུ་མ་བཅུག་པའི་ཡར་འོང་ནི། དཀྱུས་ས་བསྟན་པ་ཙམ་ཡིན་པས་ཐོད་རྒལ་གྱི་
དངོས་གཞི་མ་ཡིན་ཏེ། སྤེལ་གཞི་དང་མི་འདྲ་བ་སྤེལ་ནས་འགྲོ་བ་ཐོད་རྒལ་དུ་གསུངས་པའི་ཕྱིར་ཏེ། འདི་དམན་
ལམ་སྔོན་དུ་སོང་བ་མ་ཡིན་ན་དྲུག་པ་ཡན་ཆད་དུ་ཐོབ་པོ་ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་
པར་ཐལ། དེ་ཐོད་རྒལ་གྱི་དངོས་གཞི་ཡིན་པའི་ཕྱིར་ཏེ། གསེར་ཕྲེང་ལས། ཁ་ཅིག་འདི་ཐོད་རྒལ་མཚན་ཉིད་པ་
མིན་ཏེ། སྤེལ་བ་དང་པོར་བ་གང་ཡང་མེད་པས་སོ་ཞེས་ཟེར་ཡང་མདོ་འགྲེལ་དུ་མ་ཞིག་གིས་ཐོད་རྒལ་དུ་བཤད་

• 116 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
པས་མི་འཐད་དོ། ། ཞེས་གསུངས་པའི་ཕྱིར་ཟེར། གཞན་ཡང་། གང་ཡང་བར་དུ་མ་བཅུག་པའི་ཡར་སོང་གི་དེ་
མཐར་གནས་སྙོམས་འཇུག་མ་ཡིན་ཏེ། ཡིག་ཆར། མཐར་གནས་ཀྱི་སྙོམས་འཇུག་ཡིན་པའི་ཕྱིར། དེར་ཐལ།
སྙོམས་འཇུག་དགུ་ལ་མཐར་ཆགས་སུ་སྙོམས་པར་འཇུག་པའི་སྙོམས་འཇུག་ཡིན་པའི་ཕྱིར་ནམ་ཁྱབ་སྟེ། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། གཞན་དུ་ན་བྱང་སེམས་སྒོམ་ལམ་པའི་རྒྱུད་ལ་
མཐར་གནས་སྙོམས་འཇུག་མེད་པར་ཐལ། གང་ཡང་བར་དུ་མ་བཅུག་པའི་དེ་དེ་མིན་ལ། དེ་དང་མི་འདྲ་བའི་
མཐར་གནས་ཀྱི་དེ་འཇོག་རྒྱུ་མེད་པའི་ཕྱིར་ཏེ། དེས་ན་རྟོགས་དཀའི་སྣང་བ་ལས། འོ་ན་ཕྱུགས་དང་པོ་དང་
གསུམ་པ་མཐར་གནས་ཀྱི་སྙོམས་འཇུག་དགུ་ལ་ལུགས་མཐུན་དུ་ཡར་སོང་བ་ཙམ་དུ་ཁྱད་པར་མེད་པ་ལ། ཞེས་
སོགས་མཐར་གནས་སྙོམས་འཇུག་ཏུ་གསུངས་པ་ལྟར་ཡིན་དགོས་པའི་ཕྱིར་ཟེར་ན་ཞིབ་ཆ་དགོས། ཁ་ཅིག་གིས།
སྐབས་འདིའི་སྤེལ་ཆོས་འདོད་སེམས་མཚན་ཉིད་པ་ཡིན་ཏེ། རྣམ་བཤད་ལས། བྱང་ཆུབ་སེམས་དཔའ་ཐབས་ལ་
མཁས་པའི་སྟོབས་ཀྱིས་སྲིད་རྩེ་ལས་ལངས་ཏེ་འདོད་པའི་གཟུགས་སོགས་སྣང་བའི་རྣམ་པར་ཤེས་པ་མཉམ་པར་མ་
བཞག་པའི་འདོད་སེམས་དེ་ལྟ་བུ་དེ་མངོན་སུམ་དུ་བྱས་ཏེ། འདོད་པ་ན་སྤྱོད་པའི་རྣམ་པར་ཤེས་པ་མཚམས་ཀྱི་ངོ་
བོར་བཞག་ནས་མར་འོང་རྩོམ་མོ། ། ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་
ཅིག སྐབས་འདིའི་མཉམ་པར་མ་བཞག་པའི་སེམས་ཞེས་པ་ནི་འདོད་པའི་སེམས་མིན་ཞིང་། ཞི་གནས་སུ་བསྡུས་
པ་ཡིན་ཏེ། རྟོགས་དཀའི་སྣང་བ་ལས། འོ་ན་འདོད་སེམས་ཞེས་པ་འདི་ཇི་ལྟ་བུ་ཞིག་ཅེ་ན། གསེར་གླིང་པས་
རྣམ་པར་ཤེས་པ་མཉམ་པར་མ་བཞག་པ་ནི་རྣམ་པར་རྟོག་པའི་ཤེས་པའོ། ། ནས། དེས་ན་རང་ལུགས་ནི་འདོད་
སེམས་རྩེ་གཅིག་པ་ཞི་གནས་ཀྱི་ཆར་གྱུར་པའོ། ། འོ་ན་མཉམ་པར་མ་བཞག་པའི་སེམས་སུ་འགལ་ལོ་ཞེ་ན།
མཉམ་བཞག་མིན་པ་ཞེས་གསུངས་པ་ནི། མཉམ་རྗེས་གཉིས་ཀྱི་ནང་ནས་རྗེས་ཐོབ་ཡིན་གྱི་མཉམ་བཞག་མིན་ཞེས་
པ་མ་ཡིན་གྱི། སྙོམས་འཇུག་དགུ་ལ་མཉམ་པར་བཞག་པའི་ས་པ་དང་། དེ་ལས་ལྡོག་པ་ལ་མཉམ་བཞག་མིན་པའི་
སཔར་བྱས་པ་གཉིས་ཀྱི་ནང་ནས་མཉམ་པར་བཞག་པའི་ས་པ་མ་ཡིན་ཞེས་པའོ། ། ཞེས་གསུངས་པའི་ཕྱིར།
གཞན་ཡང་། གསེར་ཕྲེང་རྣམ་བཤད་དང་འདྲ་བར་བཤད་པའང་མི་འཐད་དེ། གསེར་ཕྲེང་ལས། སྔ་ཕྱི་གཉིས་
དགོངས་པའོ། ། ཞེས་བྱུང་། སྔ་མ་རྣམ་རྟོག་ཏུ་བཤད་པ་ནི་རྣམ་བཤད་དང་མི་མཐུན་ལ། ཕྱི་མ་རྗེས་ཐོབ་ཏུ་
བཤད་ཚུལ་ནི་རྟོགས་དཀའི་སྣང་བ་དང་མི་མཐུན་པའི་ཕྱིར་ཟེར་བ་སོགས་ལ་དཔྱད་དགོས་སོ། ། ཁ་ཅིག་ན་རེ།
སྒོམ་སྤང་གཟུང་འཛིན་གྱི་རྟོག་པ་བཞི་ལས། འཇུག་པ་གཟུང་རྟོག་དང་རྫས་འཛིན་རྟོག་པ་གཉིས་སྦྱོར་བའི་གནས་
སྐབས་དང་། གཞན་གཉིས་དངོས་གཞིའམ་འཇུག་པའི་སྤང་བྱར་འགྲེལ་བར་གསུངས་པས་སྐབས་འདིའི་སྦྱོར་
དངོས་གཉིས་སྒོམ་ལམ་རྩེ་སྦྱོར་ཐོབ་ལ་ཡོངས་སུ་མ་རྫོགས་པ་དང་རྫོགས་པའི་དབང་དུ་བྱས་པ་ཡིན་ན། འདིར་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། • 117 •
- - མས་
གཟུང་འཛིན་གྱི་རྟོག་པ་བཞི་སྐོར་བཅུ་གཅིག་ཏུ་ཕྱེ་ནས་སྤང་དགོས་པ་ཡིག་ཆའི་རང་ལུགས་ཡིན་པས། དེ་བཞི་
ཆེན་པོའི་ཆེན་པོ་ལ་གཉིས་སུ་ཕྱེ་བའི་དང་པོ་གྱུར་བའི་གཟུང་རྟོག་དང་པོ་དང་། འཛིན་རྟོག་དང་པོར་སྟེ་གཉིས་ནི་
ས་དང་པོའི་སྒོམ་ལམ་བར་ཆད་མེད་ལམ་དང༌། ཕྱི་མ་གཉིས་དེ་འདྲ་བའི་སྒོམ་ལམ་རྣམ་གྲོལ་ལམ་གྱི་སྤང་བྱར་ཁས་
ལེན་དགོས་ལ། དེ་གཉིས་ཀྱི་སྤང་བྱ་སོ་སོར་བཞག་པ་གཏན་ནས་མི་རུང་བའི་ཕྱིར་ཏེ། ས་དང་པོའི་བར་ཆད་མེད་
ལམ་དེ་བཞི་གའི་དངོས་གཉེན་བར་ཆད་མེད་ལམ་དང་། ས་དང་པོའི་རྣམ་གྲོལ་ལམ་དེ་དེ་བཞི་ག་སྤངས་པའི་རྣམ་
གྲོལ་ལམ་ཡིན་པའི་ཕྱིར་ཞེས་ཟེར། ཡང་ཁ་ཅིག སྐབས་འདིའི་སྦྱོར་མཇུག་ནི་སྒོམ་ལམ་རྩེ་སྦྱོར་ཐོབ་ལ་ཡོངས་སུ་
རྫོགས་པ་དང་མ་རྫོགས་པའི་གནས་སྐབས་ལ་སྦྱར་དགོས་ཏེ། གསེར་ཕྲེང་ལས། སྒོམ་ལམ་རྩེ་མོ་ཐོབ་ལ་ཡོངས་སུ་
མ་རྫོགས་པ་ཉེར་བསྡོགས་ཀྱི་གནས་སྐབས་འདིར་སྤང་བར་བྱ་བ་ཉིད་ཀྱིས་ན་སྒོམ་ལམ་གྱི་སྦྱོར་བའི་གནས་སྐབས་ཀྱི་
ཡུལ་དུ་སྤང་བྱར་ཡོད་པ་ཅན་ནོ། ། ཞེས་དང་། སྒོམ་རྩེ་ཐོབ་ལ་ཡོངས་སུ་རྫོགས་པའི་གནས་སྐབས་དེ་ན་སྤང་བར་
བྱ་བ་ཉིད་ཀྱིས་ན་སྒོམ་ལམ་གྱིས་ཟག་མེད་ཀྱི་སེམས་དང་སེམས་ལས་བྱུང་བ་འཇུག་པ་སྟེ་མཇུག་གི་གནས་སྐབས་ཀྱི་
ཡུལ་དུ་སྤང་བྱར་ཡོད་པ་ཅན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག སྐབས་འདིའི་སྦྱོར་མཇུག་
གསེར་ཕྲེང་ལྟར་མ་ཡིན་ཏེ། སྦྱོར་བ་ནི་སྒོམ་ལམ་བར་ཆད་མེད་ལམ་གྱི་སྦྱོར་བ་དང་། མཇུག་ནི་སྒོམ་ལམ་བར་
ཆད་མེད་ལམ་ལ་བྱེད་པའི་ཕྱིར་ཏེ། རྣམ་བཤད་ལས། སྒོམ་པའི་ལམ་རྩེ་སྦྱོར་གྱི་སྦྱོར་བའི་གནས་སྐབས་ཀྱི་ཡུལ་
ཅན་གྱིས་སྤང་བར་བྱ་བ་དགུ་ཡོད་པའི་ཕྱིར། ཞེས་དང་། ཐེག་ཆེན་འཕགས་པའི་སྒོམ་པའི་ལམ་གྱི་སེམས་དང་
སེམས་ལས་བྱུང་བ་བར་ཆད་མེད་པའི་གནས་སྐབས་ཀྱི་གཞོམ་བྱ་ཡིན་ཏེ། ཞེས་སོགས་དང་། རྟོགས་དཀའི་སྣང་
བར་ཡང་དེ་བཞིན་དུ་བྱུང་བའི་ཕྱིར་ཟེར། ཁོ་ན་རེ། གཟུང་རྟོག་དང་པོ་དང་འཛིན་རྟོག་དང་པོ་གཉིས་སྒོམ་ལམ་
བར་ཆད་མེད་ལམ་མ་ཐོབ་གོང་དུ་སྤང་དགོས་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། དེས་ན་གལ་ཏེ་
སྦྱོར་བས་སྤང་བར་གསུངས་པ་མངོན་གྱུར་ལ་དགོངས་ཏེ། རྣམ་བཤད་ལས། འདི་དག་ཕལ་ཆེར་རྟོག་པ་མངོན་
གྱུར་གྱི་སྒོ་ནས་བསྟན་གྱི། སྤང་བྱའི་གཙོ་བོ་ནི་ས་བོན་དུ་ཤེས་པར་བྱའོ། ། ཞེས་གསུངས་པའི་ཕྱིར་ཞེ་ན། དེ་
ཡང་མི་འཐད་དེ། སྔར་ལྟར་ཕྱེ་བའི་སྒོམ་སྤང་གཟུང་འཛིན་གྱི་རྟོག་པ་བཞི་ས་དང་པོའི་བར་ཆད་མེད་ལམ་གྱི་སྦྱོར་
བའི་ལམ་གྱིས་ཉམས་སྨད་ལ། ས་བོན་བཞི་ནི་དེ་འདྲ་བའི་བར་ཆད་མེད་ལམ་གྱི་ཚེ་སྤང་དཀའ་བས། མངོན་གྱུར་
གྱི་དབང་དུ་བྱས་ནའང་སྦྱོར་མཇུག་གི་སྤང་བྱར་མི་འཐད་ལ། ས་བོན་གྱི་དབང་དུ་བྱས་ནའང་དེ་འདྲའི་རྣམ་དབྱེ་
མི་འཐད་པའི་ཕྱིར་ཟེར་ན་དཔྱད་གཞི་ཆེ། ཁ་ཅིག་གིས། སྐབས་འདིའི་གཟུང་འཛིན་གྱི་རྟོག་བཞི་མེད་པར་ཐལ།
སློབ་དཔོན་འཕགས་པས་སྒོམ་སྤང་ལ་རྫས་འཛིན་རྟོག་པ་ཡོད་པར་མི་བཞེད་པའི་ཕྱིར་ཏེ། གསེར་ཕྲེང་ལས།
གཞན་ཡང་འཕགས་པས་སྒོམ་སྤང་ལ་རྫས་འཛིན་བཤད་པ་མེད་པས་སོ། ། ཞེས་དང་། སྒོམ་སྤང་ལ་ནི་རྫས་

• 118 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
འཛིན་གྱི་ཐ་སྙད་མ་མཛད་པས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག འཕགས་པས་དེ་འདྲའི་ཐ་
སྙད་མ་མཛད་ཀྱང་སློབ་དཔོན་གྱིས་དེ་འདྲའི་ཐ་སྙད་མཛད་པ་ལྟར་ཁས་ལེན་དགོས་པའི་ཕྱིར་ཟེར། ཁོ་ན་རེ། འོ་
ན་འཕགས་པའི་ལུགས་ལ་གཟུང་འཛིན་གྱི་རྟོག་པ་བཞི་མེད་པར་ཐལ་ལོ་ཟེར་བ་སོགས་ལ་ཞིབ་ཆ་དགོས། ཁ་ཅིག་
གིས། སྒོམ་སྤང་གཟུང་རྟོག་དང་པོ་ལ་ཡུལ་གྱི་སྒོ་ནས་དགུར་དབྱེ་ཚུལ་ཡོད་དེ། གསུང་རབ་མདོར་བསྡུས་བརྗོད་
བྱ་དང་བཅས་པ་དང་། དེ་རྒྱས་པ་བརྗོད་བྱ་དང་། སྤྱོད་པའི་དབང་དུ་བྱས་པ་དང་། ལམ་གྱི་ཡོན་ཏན་གྱི་དབང་
དུ་བྱས་པ་གསུམ་དང་། ལམ་གྱི་ངོ་བོའི་དབང་དུ་བྱས་པ་གསུམ་སྟེ་དགུ་ཡོད་པའི་ཕྱིར་ཏེ། རྣམ་བཤད་ལས།
མདོར་བསྡུས་པ་ལ་དགའ་བའི་སེམས་ཅན་ཞེས་སོགས་དང་། རྒྱས་པ་ལ་དགའ་བའི་ཞེས་སོགས་དང་། སྤྱོད་པའི་
དབང་དུ་བྱས་པ་གཅིག་ནི་ཞེས་སོགས་དང་། ལམ་གྱི་ཡོན་ཏན་གྱི་དབང་དུ་བྱས་པ་གསུམ་ནི་ཞེས་སོགས་དང་།
ལམ་གྱི་ངོ་བོའི་དབང་དུ་བྱས་པ་གསུམ་ནི་ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ།
ཤེས་བྱའི་དབང་དུ་བྱས་པ་གསུམ་དང༌། ལམ་གྱི་དབང་དུ་བྱས་པ་དྲུག་ཏུ་རྟོགས་དཀའི་སྣང་བར་གསུངས་པའི་
ཕྱིར། དེ་ཉིད་ལས། རྐང་པ་དང་པོ་གཉིས་ཀྱིས་ཤེས་བྱའི་དབང་དུ་བྱས་པ་གསུམ། དེ་ནས་གཉིས་ཀྱིས་ལམ་གྱི་
དབང་དུ་བྱས་པ་དྲུག་སྟེ་ཡུལ་དགུ་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་དེ།
གསེར་ཕྲེང་ལས། འདི་ཡང་གསུམ་དུ་འདུ་སྟེ། ཤེས་བྱ་ཤེས་པ་པོ་ཤེས་བྱེད་ཀྱིས་ལམ་གྱི་གཉིས་དང་གཅིག་དང་
དྲུག་དང་རིམ་བཞིན་ནོ། ། ཞེས་སྔ་མ་གཉིས་དང་མི་མཐུན་པར་བྱུང་ལ་འདི་ལྟར་ཁས་ལེན་དགོས་པའི་ཕྱིར་ཟེར་
ན་ཞིབ་ཆ་དགོས། ཁ་ཅིག་གིས། མཐོང་སྤང་འཇུག་པ་གཟུང་རྟོག་དགུ་ཡུལ་གྱི་སྒོ་ནས་དབྱེ་ཚུལ་ཡོད་དེ། འཇུག་
བྱའི་དབང་དུ་བྱས་པ་དང་། ཁྱད་པར་གཉིས། གཉིས་པ་ལ་ལམ་གྱི་རྒྱུ་དང༌། ངོ་བོ་དང་། འབྲས་བུའོ། །
གཉིས་པ་ལ་ལམ་དངོས་དང་། ལམ་གྱི་དམིགས་པ་དང་། སྤང་བྱ་འཇོམས་པའི་ནུས་པའོ། ། གསུམ་པ་ལ་རང་
དོན་དང་གཞན་དོན་ཏེ་དགུ་ཡོད་པའི་ཕྱིར་ཏེ། རྣམ་བཤད་ལས། དགུ་བོ་གང་ཞེ་ན། དེ་ལ་བྱང་ཆུབ་སེམས་
དཔའི་འཇུག་བྱ་སྤྱི་དང་ཁྱད་པར་རོ་སོགས་དང་། གཉིས་པ་ལམ་གྱི་རྒྱུ་དང་ངོ་བོ་དང་འབྲས་བུའོ། ། ཞེས་སོགས་
དང་། གཉིས་པ་ལ། ལམ་དངོས་དང་ལམ་གྱི་དམིགས་པ་དང་། སྤང་བྱ་འཇོམས་པའི་ནུས་པའོ། ། ཞེས་སོགས་
དང་། གསུམ་པ་ལ། རང་དོན་དང་གཞན་དོན་ནོ། ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་པར་ཐལ། རྩ་བ་ལ། རྟོག་པའི་ཡུལ། ངོ་བོ། དབྱེ་བའོ། ། དང་པོ་ལ། བྱང་སེམས་ཀྱི་ལམ་དང་།
ལམ་གྱི་འབྲས་བུའོ། ། དང་པོ་ལ། ལམ་གྱི་རང་བཞིན། ལམ་གྱི་རྐྱེན་དམིགས་པ། བྱེད་པ་སྟེ་ལྔ་ཡོད་ལ། དེ་
དག་ཀྱང་རྐང་བ་དང་པོ་བཞིས་བསྟན་ནོ། ། གཉིས་པ་ལ་རང་དོན་གཉིས། གཞན་དོན་གཉིས་ཏེ། རྐང་པ་
གཉིས་ཀྱིས་བསྟན་ནོ། ། ཞེས་རྟོགས་དཀའི་སྣང་བ་ལས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་

• 119 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
འཐད་པར་ཐལ། གསེར་ཕྲེང་ལས། ཡུལ་དགུ་ཡང་མདོར་བསྡུ་ན་རྣམ་པ་གཉིས་ཏེ། སྤྱི་དང་ཁྱད་པར་རོ། །
ཁྱད་པར་ལ་གསུམ་སྟེ། རྒྱུ། ལམ། འབྲས་བུའོ། ། ལམ་ལ་གསུམ་སྟེ། ལམ་གྱི་ངོ་བོ། ཡུལ། མི་མཐུན་ཕྱོགས་
སེལ་བའི་ནུས་པའོ། ། འབྲས་བུ་ལ་གཉིས་ཏེ། རང་དོན་དང་། གཞན་དོན་ནོ། ། གཞན་དོན་ལ་གསུམ་སྟེ།
བྱེད་པ་པོའི་ནུས་པ་དང་། བྱ་བའི་ལས་དང་། བྱ་བའི་འབྲས་བུ་སྟེ་དགུ་ནི་ངོ་བོ་ཉིད་ལ་སོགས་པའོ། ། ཞེས་སྔ་མ་
གཉིས་དང་མི་འདྲ་བར་གསུངས་པས་རྗེའི་གསུང་ལྟར་ཁས་ལེན་དགོས་པའི་ཕྱིར་ཟེར། གཞན་ཡང་། མཐོང་སྤང་
ལྡོག་པ་གཟུང་རྟོག་གི་ཡུལ་དགུ་ཡོད་དེ། རྣམ་བཤད་ལས། དགུ་བོ་གང་ཞེ་ན། ཉན་རང་གི་ལམ་འབྲས་རྟོགས་
པ་དམན་པ་དང་། བདག་རྐྱེན་ཡོངས་འཛིན་དམན་པ་དང་། དོན་གཉིས་སྒྲུབ་པའི་ཐབས་དམན་པ་དང་།
སྤངས་རྟོགས་ཁྱད་པར་ཅན་ལས་ཉམས་པ་དང་། ལམ་འབྲས་ཁྱད་པར་ཅན་མ་ཐོབ་པས་ཉམས་པའོ། ། ཞེས་
སོགས་དང༌། གསུམ་པ་ལ། གཞན་དོན་སྒྲུབ་པའི་ཐབས་དམན་པ་དང་། རང་དོན་སྒྲུབ་པའི་ཐབས་དམན་པ་
དང༌། གཉིས་ཀའི་དོན་སྒྲུབ་པའི་ཐབས་དམན་པའོ། ། ཞེས་སོགས་དང་། བཞི་པ་ལ། སྤངས་པ་དམན་པ་
དང་། རྟོགས་པ་དམན་པའོ། ། ཞེས་སོགས་དང་། ལྔ་པ་ལ། ལམ་ཁྱད་པར་ཅན་མ་ཐོབ་པས་ཉམས་པ་དང་།
འབྲས་བུ་ཁྱད་པར་ཅན་མ་ཐོབ་པས་ཉམས་པའོ། ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག དེ་མི་
འཐད་པར་ཐལ། རྟོགས་དཀའི་སྣང་བ་ལས། ཡུལ་དགུ་པོ་གང་ཞེ་ན། རྟོགས་པ་དང་། ཡོངས་འཛིན་དང་།
ལམ་དང་། དབང་བོ་དང་། ཐབས་དམན་པ་སྟེ། ལམ་གྱི་ངོ་བོ་དམན་པའི་དབང་དུ་བྱས་པ་ལྔ་ནི། རྐང་བ་དང་
པོ་དྲུག་གིས་བསྟན་ནོ། ། སྤངས་པ་དང་། ཡེ་ཤེས་དང་གཞན་དོན་དང་། མྱང་འདས་དམན་པ་སྟེ། ལམ་གྱི་
འབྲས་བུ་དམན་པའི་དབང་དུ་བྱས་པ་བཞི་ནི་ལྷག་མས་བསྟན་ཏོ། ། ཞེས་གསུངས་པའི་ཕྱིར་ཟེར་ན་ཞིབ་ཆ་དགོས་
སོ། ། ཁ་ཅིག་གིས། མཁྱེན་གསུམ་རབ་ཏུ་གྱུར་པའི་རང་འབྲས་རྣམ་མཁྱེན་བར་མ་ཆད་པར་དངོས་སུ་བསྐྱེད་
པའི་སེམས་དཔའི་རྣལ་འབྱོར་མཐར་ཐུག་དེ། བར་ཆད་མེད་པའི་རྩེ་སྦྱོར་གྱི་མཚན་ཉིད་ཅེས་འདིར་གསུངས་པ་
ལྟར་འཐད་དེ། རྣམ་བཤད་ལས་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། མཁྱེན་གསུམ་
བསྡུས་སྒོམ་རབ་གྱུར་གྱི་ཤེས་རབ་ཀྱིས་ཟིན་པའི་སེམས་དཔའི་རྣལ་འབྱོར་མཐར་ཐུག་གང་། རང་རྒྱུད་ལྡན་གྱི་
རྒྱུད་ལ་རྣམ་མཁྱེན་དངོས་སུ་བསྐྱེད་པའི་ཆ་ནས་བཞག་པའི་ཡེ་ཤེས་དེ། བར་ཆད་མེད་པའི་རྩེ་སྦྱོར་གྱི་མཚན་ཉིད།
ཅེས་ཡིག་ཆར་གསུངས་པ་ལྟར་ཁས་ལེན་དགོས་ཏེ། གཞན་དུ་ན་རྒྱུན་མཐའི་བར་ཆད་མེད་ལམ་སྐད་ཅིག་དང་
པོས་མ་ངེས་པའི་ཕྱིར། མ་གྲུབ་ན། ཡིག་ཆར། རྒྱུན་མཐའི་བར་ཆད་མེད་ལམ་སྐད་ཅིག་དང་པོ་ཆོས་ཅན།
མཚན་ཉིད་དེར་ཐལ། མཚོན་བྱ་དེའི་ཕྱིར། དེར་ཐལ། དེ་འདྲ་བའི་བར་ཆད་མེད་རྩེ་ཡོད་པའི་ཕྱིར་ཟེར་ན།
རྟགས་མ་གྲུབ། རྩ་བར་འདོད་ན། རང་རྒྱུད་ལྡན་གྱི་རྒྱུད་ལ་རྣམ་མཁྱེན་དངོས་སུ་སྐྱེད་པར་ཐལ། དེའི་ཆ་ནས་

• 120 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བཞག་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར་ན་འདི་ལ་དཔྱད་དགོས་ཏེ། རྒྱུན་མཐའི་བར་ཆད་མེད་
ལམ་སྐད་ཅིག་དང་པོ་དེ་མཚན་ཉིད་དེ་ཡིན་ལ་མཚོན་བྱ་དེ་མ་ཡིན་པར་གསུངས་པ་འདྲ་བས་སོ། ། ཁ་ཅིག་གིས།
རྒྱུན་མཐའི་བར་ཆད་མེད་ལམ་སྐད་ཅིག་དང་པོ་རྒྱུན་མཐའི་བར་ཆད་མེད་ལམ་མ་ཡིན་ཏེ། ཡིག་ཆར། ཁོ་རང་ལ།
འོ་ན། རྒྱུན་མཐའི་བར་ཆད་མེད་ལམ་སྐད་ཅིག་དང་པོ་རྒྱུན་མཐའི་བར་ཆད་མེད་ལམ་དུ་ཐལ་ལོ། ། འདོད་པའི་
ཕྱིར། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག རྒྱུན་མཐའི་བར་ཆད་མེད་ལམ་སྐད་ཅིག་དང་པོ་ཆོས་
ཅན། རྒྱུན་མཐའི་བར་ཆད་མེད་ལམ་ཡིན་པར་ཐལ། རྒྱུན་མཐའི་རྒྱུད་ཀྱི་སྟོང་ཉིད་ལ་རྩེ་གཅིག་ཏུ་མཉམ་པར་
བཞག་པའི་ཡེ་ཤེས་ཡིན་པའི་ཕྱིར། ཁྱབ་སྟེ། ཁྱོད་རྒྱུད་ལྡན་གྱི་གང་ཟག་གི་རྒྱུད་ལ་རྒྱུན་མཐའི་བར་ཆད་མེད་ལམ་
ཡོད་ན་དེ་ལས་གཞན་འཇོག་རྒྱུ་མེད་ལ། དེའི་རྒྱུད་ལ་དེ་མེད་ན་དེ་རྒྱུན་མཐའི་ཡེ་ཤེས་མ་ཐོབ་པའི་གང་ཟག་གི་རྒྱུད་
ལ་ཡོད་པར་ཐལ་བར་འགྱུར་པའི་ཕྱིར་ཟེར་བ་སོགས་ལ་དཔྱད་དགོས་སོ། ། ཁ་ཅིག་གིས། རྩ་བར། སྟོང་གསུམ་
སྐྱེ་བོ་ཉན་ཐོས་དང་། ཞེས་སོགས་ཀྱི་ཉན་ཐོས་སོགས་ལ་བཀོད་པའི་དགེ་བ་དེ། སེམས་དང་པོ་བསྐྱེད་པའི་དགེ་བ་
མཚོན་བྱེད་ཡིན་ཏེ། གསེར་ཕྲེང་ལས། དེ་ཡང་ཇི་ལྟར་གསུངས་ན་སྟོང་གསུམ་གྱི་སྐྱེ་བོ་ཐམས་ཅད་ཉན་ཐོས་དང་
བསེ་རུ་རང་རྒྱལ་གྱི་རྟོགས་པ་ཕུན་ཚོགས་ཏེ་དེ་གཉིས་ཀྱི་ས་ལ་བཀོད་པའི་དགེ་བ་སྟེ་བསོད་ནམས་དཔེར་མཛད་
ནས་དེ་ལས་སེམས་དང་པོ་བསྐྱེད་པ་བསོད་ནམས་མང་ཞིང་། སྟོང་གསུམ་གྱི་སྐྱེ་བོ་ཐམས་ཅད་དཀར་པོ་རྣམ་
མཐོང་རིགས་བརྒྱད་པ་མཐོང་པ་བསྲབས་པ་འདོད་ཆགས་དང་བྲལ་བ་བྱས་པ་རྟོགས་པ་རང་རྒྱལ་གྱིས་དང་བྱང་
སེམས་ཀྱི་སྐྱོན་མེད་པ་ལ་བཀོད་པའི་དགེ་བ་དཔེར་མཛད་ནས་དེ་བས་བྱང་ཆུབ་ཏུ་ཞུགས་པའི་བསོད་ནམས་མང་
བར་བསྟན་པའི་སྒོ་ནས་མཚོན་ཏེ་གསུངས་སོ། ། ནས། ས་བཅུ་བ་ལ་དགོངས་པ་བླངས་ཤིང་། ཞེས་གསུངས་
པའི་ཕྱིར། ཁྱབ་སྟེ། དགེ་བ་དེས་ས་བཅུ་བའི་དེ་མཚོན་པར་ཚིག་ལ་གསལ་པའི་ཕྱིར་ཟེར། ཡང་ཁ་ཅིག་ས་བཅུ་
བའི་བསོད་ནམས་ཙམ་དཔེ་དེ་དག་གིས་མཚོན་ནས་བསྟན་པ་མ་ཡིན་གྱི་བར་ཆད་མེད་རྩེའི་དཔེ་ཡིན་པའི་ཕྱིར་ཏེ།
རྟོགས་དཀའི་སྣང་བ་ལས། འདི་མདོ་ནས་ཇི་ལྟར་བསྟན་ཅེ་ན། འགའ་ཞིག་ནས་དཔེར་མཛད་ནས། དེ་བས་
བར་ཆད་མེད་རྩེ་ཁྱད་པར་དུ་འཕགས་ཤིང་བསོད་ནམས་མང་པོ་ཉིད་ཀྱིས་མཚོན་ནས་བསྟན་ནོ། ། ཞེས་གསུངས་
པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་འཐད་དེ། བསོད་ནམས་མང་པོ་དཔེར་མཛད་ནས་བར་ཆད་མེད་
རྩེའི་འབྲས་བུ་སངས་རྒྱས་ཀྱི་བསོད་ནམས་ལ་གསུངས་པ་ཡིན་གྱི། ས་བཅུ་བའི་ཡེ་ཤེས་ཙམ་དང་། བར་ཆད་མེད་
རྩེ་ཙམ་བསོད་ནམས་མང་པོས་མཚོན་ནས་བསྟན་པ་མ་ཡིན་པའི་ཕྱིར་ཏེ། རྣམ་བཤད་ལས། བར་ཆད་མེད་རྩེ་
མདོ་ནས་དེའི་འབྲས་བུ་བསོད་ནམས་མང་བོ་ཉིད་ཀྱི་སྒོ་ནས་མཚོན་ཏེ་བསྟན་པ་ཡིན་ཏེ། སྟོང་གསུམ་གྱི་སྐྱེ་བོ་ཉན་
ཐོས་ནས་བྱང་ཆུབ་སེམས་དཔའི་སྐྱོན་མེད་པ་ས་དང་པོ་ལ་བཀོད་པའི་དགེ་བ་རྣམས་བསོད་ནམས་ཆེ་བ་དཔེར་

• 121 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མཛད་ནས་དེ་བས་བར་ཆད་མེད་རྩེའི་འབྲས་བུ་སངས་རྒྱས་བསོད་ནམས་མང་བོ་ཉིད་ཀྱིས་ནི་མཚོན་ནས་བསྟན་
པའི་ཕྱིར། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། རྩ་བར། དེ་ཡི་དམིགས་པ་དངོས་
མེད་དེ། ། བདག་པོ་དྲན་པ་ཡིན་པར་བཤད། ཅེས་དེའི་དམིགས་པ་ཞེས་པས་ཆོས་ཐམས་ཅད་བར་ཆད་མེད་
རྩེའི་དམིགས་པ་དང་། འདུས་བྱས་ཐམས་ཅད་དེའི་དམིགས་རྐྱེན་དུ་འཇོག་དགོས། དེ་འདྲ་བའི་དྲན་པ་ལ་
སེམས་བསྐྱེད་འཇོག་དགོས་ཏེ། རྣམ་བཤད་ལས། བདེན་པའི་དངོས་མེད་སྒྱུ་མ་ལྟ་བུའི་ཆོས་ཐམས་ཅད་ཆོས་ཅན།
བར་ཆད་མེད་ཚེ་འདིའི་དམིགས་པ་ཡིན་ཏེ། འདིའི་སྒྲོ་འདོགས་གཅད་པར་བྱ་བའི་གཞི་ཡིན་པའི་ཕྱིར། ཞེས་
དང་། འདུས་བྱས་ཀྱི་ཆོས་རྣམས་བར་ཆད་མེད་པའི་ཏིང་ངེ་འཛིན་འདིའི་དམིགས་པའི་རྐྱེན་ཡིན་ཏེ། ཞེས་དང་།
ས་བཅུ་རྒྱུན་མཐའི་སྦྱོར་བའི་ལམ་གྱིས་བསྡུས་པའི་དྲན་པ་ཐེག་ཆེན་སེམས་བསྐྱེད་ཆོས་ཅན། བར་ཆད་མེད་རྩེའི་
བདག་པོའི་རྐྱེན་ཡིན་པར་བཞེད་དེ། དེ་སྐྱེད་པ་ལ་རང་དབང་དུ་གྱུར་པའི་རྐྱེན་ཡིན་པའི་ཕྱིར། ཞེས་གསུངས་
པའི་ཕྱིར་ཟེར། ཡང་ཁ་ཅིག དེ་མི་འཐད་དེ། འདུས་བྱས་རྣམས་དེའི་དམིགས་རྐྱེན་དུ་བཤད་པ་མི་འཐད།
དེའི་དྲན་པ་སེམས་བསྐྱེད་དུ་བཤད་པའང་མི་འཐད་པའི་ཕྱིར། རྟགས་དང་པོ་དེར་ཐལ། འདུས་བྱས་རྣམས་དེའི་
རྒྱུ་མ་ཡིན་པའི་ཕྱིར། རྟགས་སླ། གཉིས་པ་དེར་ཐལ། རྟོགས་དཀའི་སྣང་བ་ལས། མཁྱེན་གསུམ་གྱི་དམིགས་
རྣམ་མ་བརྗོད་པའི་དྲན་པ་ཆོས་ཅན། རང་འབྲས་བར་ཆད་མེད་རྩེའི་བདག་པོའི་རྐྱེན་ཡིན་ཏེ། དེ་ལ་དབང་བྱེད་
པའི་རྒྱུ་ཡིན་པའི་ཕྱིར། ཞེས་དང་། གསེར་ཕྲེང་ལས་ཀྱང་དྲན་པ་དངོས་ལ་གསུངས་པའི་ཕྱིར། ཡང་ཁ་ཅིག
སྐབས་འདིའི་དམིགས་རྐྱེན་དང་བདག་རྐྱེན་གཉིས་རྣམ་བཤད་དང་རྟོགས་དཀའི་སྣང་པ་གཉིས་ཀར་བར་ཆད་མེད་
རྩེ་ཁོ་ནར་སྦྱར་ནས་བཤད་པ་མི་འཐད་པར་ཐལ། རྣམ་མཁྱེན་གྱི་དམིགས་པ་དག་ལའང་སྦྱོར་དགོས་པར་གསེར་
ཕྲེང་ལས་གསུངས་ལ། མདོའི་ཚིག་ཟིན་ལའང་བྱུང་བའི་ཕྱིར་ཟེར་བ་སོགས་ལ་དཔྱད་དགོས་སོ། ། ཁ་ཅིག་གིས།
རྣམ་པ་ཞི་ཉིད་དེ་ལ་ནི། ། རབ་ཏུ་སྨྲ་རྣམས་རྒྱུད་མར་རྒོལ། ། ཞེས་པའི་གཞུང་འདི་བར་ཆད་མེད་རྩེའི་དམིགས་
རྣམ་བསྟན་པའི་གཞུང་ཡིན་ཏེ། འགྲེལ་བར་དེ་ལྟར་གསུངས་ལ། རྣམ་བཤད་ལས་ཀྱང་དེ་བཞིན་དུ་གསུངས་པའི་
ཕྱིར་ཟེར། ཡང་ཁ་ཅིག དེ་མི་འཐད་དེ། དེ་བསལ་བྱའི་ལོག་རྟོག་བཅུ་དྲུག་གམ་ཀླན་ཀ་བཅུ་དྲུག་གི་མདོར་
བསྟན་ཡིན་པའི་ཕྱིར་ཏེ། གསེར་ཕྲེང་ལས། གསུམ་པ་ལ་གཉིས། མདོར་བསྟན། རྒྱས་པར་བཤད་པའོ། །
དང་པོ་ལ་གཉིས་ལས། དང་པོ་ནི། རྒོལ་ལོ། ། གང་ལ་ན། དག་སྙིང་ཟླ་འོད་རྣམས་སུ་རྣམ་མཁྱེན་འདི་ལ་ཞེས་
ཟེར་ཡང་སྔར་བཤད་པའི་དམིགས་རྣམ་འདི་ལ་ནིའོ། ། གང་གིས་ན། ཀླན་ཀ་རབ་ཏུ་སྨྲ་པ་རྣམས་ཀྱིས་སོ། ། ཇི་
ལྟར་ན། གཅིག་ནས་གཅིག་ཏུ་བརྒྱུད་མར་དག་གི་བརྗོད་པའི་ལམ་མཐར་ཐུག་པ་མེད་པར་རོ། ། ཞེས་དང་།
རྟོགས་དཀའི་སྣང་བར་ཡང་དེ་བཞིན་དུ་གསུངས་པའི་ཕྱིར་ཟེར་ན་ཞིབ་ཆ་དགོས། ཁ་ཅིག་གིས། སྐབས་འདིར་

• 122 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
-- - -- --་ས་- མ་་བ -- - ་- ་་་་་་་་་་་་་༤
དངོས་སུ་བསྟན་པའི་ཀླན་ཀ་བཅུ་དྲུག་ནི། རྟོགས་དཀའི་སྣང་བ་ལས། བཅུ་དྲུག་པོ་གང་ཞེ་ན། རྣམ་མཁྱེན་གྱི་
དམིགས་པ་མི་འཐད་པར་ཐལ། འདུས་བྱས་དང་འདུས་མ་བྱས་ཀྱི་ཁམས་དག་དངོས་པོ་མེད་པ་ཉིད་ཀྱིས་སོ། །
ཞེས་དོན་དམ་པའི་ཁས་བླངས་རྟགས་སུ་བཀོད་ནས་ཀུན་རྫོབ་ཀྱི་རྣམ་བཞག་སུན་འབྱིན་པ་དོན་དམ་སྒོ་ཅན་གྱི་ཀླན་
ཀ་ནི་དམིགས་པ་འཐད་པ་ལ་ལོག་པར་རྟོག་པའོ། ། ཞེས་དང་། དེ་བཞིན་དུ་སྦྱར་ཏེ། དམིགས་པའི་ངོ་བོ་ཉིད་
ངེས་པར་གཟུང་དུ་མེད་པར་ཐལ། རྣམ་པ་ཐམས་ཅད་དུ་རང་བཞིན་མེད་པའི་ཕྱིར། ཞེས་དམིགས་པའི་ངོ་བོ་
ཉིད་ངེས་པར་གཟུང་བ་ལ་ལོག་པར་རྟོག་པ་དང་། རྣམ་མཁྱེན་གྱི་ཡེ་ཤེས་མེད་པར་ཐལ། དངོས་པོ་དང་དངོས་པོ་
མེད་པ་ལ་མི་དམིགས་པས་སོ། ། ཞེས་རྣམ་པ་ཐམས་ཅད་མཁྱེན་པ་ཉིད་ཀྱི་ཡེ་ཤེས་ལ་དང་། བདེན་གཉིས་མི་
འཐད་པར་ཐལ། ཆོས་ཐམས་ཅད་དེ་བཞིན་ཉིད་ཀྱི་ངོ་བོ་ཉིད་ཀྱིས་སོ་ཞེས་ཀུན་རྫོབ་དང་དོན་དམ་པའི་བདེན་པ་
གཉིས་ལ་དང་། སྦྱོར་བ་མི་འཐད་པར་ཐལ། སྦྱིན་པ་ལ་སོགས་པ་མི་དམིགས་པས་ སོ་ཞེས་སྦྱོར་བ་ལ་དང་།
སངས་རྒྱས་མེད་པར་ཐལ། རྟོགས་པར་བྱ་བ་མེད་པས་སོ་ཞེས་སངས་རྒྱས་དཀོན་མཆོག་ལ་དང་། ཆོས་མེད་པར་
ཐལ། མིང་དུ་བཏགས་པ་ཙམ་དུ་ཟད་པས་སོ་ཞེས་ཆོས་དཀོན་མཆོག་ལ་དང་། དགེ་འདུན་མེད་པར་ཐལ།
གཟུགས་ལ་སོགས་པར་དམིགས་པ་བཀག་པས་སོ་ཞེས་དགེ་འདུན་དཀོན་མཆོག་ལ་དང་། ཐམས་མཁས་པ་མེད་
པར་ཐལ། སྦྱིན་པ་ལ་སོགས་པ་མི་དམིགས་པས་སོ་ཞེས་ཐབས་ལ་མཁས་པ་ལ་དང་། སངས་རྒྱས་ཀྱི་མངོན་རྟོགས་
མེད་པར་ཐལ། དངོས་པོ་དང་དངོས་པོ་མེད་པ་གཉིས་ཀའི་ངོ་བོ་རྟོགས་པ་བཀག་པས་སོ་ཞེས་དེ་བཞིན་གཤེགས་
པའི་མངོན་པར་རྟོགས་པ་ལ་དང་། རྟག་སོགས་ཕྱིན་ཅི་ལོག་མིན་པར་ཐལ། མི་རྟག་པ་ཉིད་ལ་སོགས་པ་ཡང་སྤྲོས་
པ་རྣམ་པར་བཞག་པ་ཙམ་ཡིན་པ་ཉིད་ཀྱིས་སོ་ཞེས་རྟག་པ་ལ་སོགས་པར་ཕྱིན་ཅི་ལོག་པ་ལ་དང་། ལམ་སྒོམ་པ་མི་
འཐད་པར་ཐལ། ལམ་རྣམ་པར་བསྒོམ་པ་འབྲས་བུ་མངོན་དུ་མི་བྱེད་པས་སོ་ཞེས་ལམ་ལ་དང་། སྤང་བྱ་མེད་པར་
ཐལ། དོར་བྱ་མེད་པས་སོ། ། གཉེན་པོ་མི་འཐད་པར་ཐལ། བླང་བྱ་མེད་པས་སོ་ཞེས་མི་མཐུན་པའི་ཕྱོགས་དང་
གཉེན་པོ་ལ་ལོག་པར་རྟོག་པ་གཉིས་དག་དང་། མཚན་ཉིད་མི་འཐད་པར་ཐལ། རྟེན་ཆོས་ཅན་མེད་པས་སོ་ཞེས་
ཆོས་ཀྱི་མཚན་ཉིད་ལ་དང་། ཡུམ་སྒོམ་པ་མི་འཐད་པར་ཐལ། བསྒོམ་བྱ་རང་དང་སྤྱིའི་མཚན་ཉིད་མི་འཐད་པས་
སོ་ཞེས་སྒོམ་པ་ལ་ལོག་པར་རྟོག་པའོ། ། ཞེས་གསུངས་པ་ལྟར་འཐད་དེ། རྩ་འགྲེལ་ཀུན་དང་མཐུན་པས་སྐབས་
འདིའི་ལོག་རྟོག་བཅུ་དྲུག་དང་ཀླན་ཀ་བཅུ་དྲུག་དེ་ལས་གཞན་དུ་བཤད་མི་རིགས་པའི་ཕྱིར་ཟེར། ཡང་ཁ་ཅིག
དེ་མི་འཐད་པར་ཐལ། གཞན་རྣམས་རུང་ཡང་། བདེན་གཉིས་ལ་ལོག་པར་རྟོག་པ་གཅིག་དང༌། མི་མཐུན་
ཕྱོགས་དང་གཉེན་པོ་སོ་སོར་བྱས་པ་མི་འཐད་པའི་ཕྱིར་ཏེ། སྔ་མ་སོ་སོ་དང་ཕྱི་མ་གཅིག་ཏུ་དགོས་པའི་ཕྱིར་ཏེ།
རྣམ་བཤད་ལས། ལམ་སྒོམ་པའི་དམིགས་རྣམ་ལ་ལོག་པར་རྟོག་པ་གཉིས་དང་། སྒོམ་པའི་འབྲས་བུ་ལ་ལོག་པར་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ： 123 ，
རྟོག་པ་གཅིག་དང་། གཞིའི་གནས་ལུགས་ཀུན་རྫོབ་དང༌། དོན་དམ་བདེན་པ་མི་འཐད་པར་རྩོད་པ་གཉིས་དང་།
སྤྱོད་པ་མི་འཐད་པར་ཐལ་བ་གཅིག་དང་། སྤྱོད་པའི་རྟེན་སྐྱབས་འགྲོ་ཡུལ་དང་བཅས་པ་མི་འཐད་པར་ཐལ་བ་
གསུམ་དང་། སྤྱོད་པའི་ཁྱད་པར་མི་འཐད་པར་ཐལ་བ་གཅིག་དང་། མངོན་རྟོགས་དང་དེའི་སྤང་བྱ་མི་འཐད་
པར་ཐལ་བ་གཉིས་དང་། ལམ་གྱི་ངོ་བོ་མི་འཐད་པར་ཐལ་བ་གཅིག་དང་། སྤང་གཉེན་གྱི་དབྱེ་བ་མི་འཐད་པར་
ཐལ་བ་གཅིག་དང་། བསྒོམ་བྱ་རང་སྤྱིའི་མཚན་ཉིད་མི་འཐད་པར་ཐལ་བ་གཅིག་དང་། དེ་བསྒོམ་པ་མི་འཐད་
པར་ཐལ་བ་གཅིག་གོ ། ཞེས་དང་། ཡིག་ཆར་ཡང་དེ་ཇི་ལྟ་བ་བཞིན་གསུངས་པའི་ཕྱིར་ཟེར། ཁོ་ན་རེ། རྣམ་
བཤད་ཀྱི་བཤད་ཚུལ་ལྟར་ཁས་ལེན་མི་རིགས་པར་ཐལ། བདེན་གཉིས་ལ་ལོག་པར་རྟོག་པ་སོ་སོར་བྱས་ནས་བཅུ་
དྲུག་ཏུ་བྱེད་པ་རྗེ་རིན་པོ་ཆེས་བཀག་པའི་ཕྱིར་ཏེ། གསེར་ཕྲེང་ལས། བཅུ་དྲུག་ཏུ་ཇི་ལྟར་བྱེད་ན་འགྲེལ་བ་གཞན་
རྣམས་སུ་གྲངས་གསལ་བར་བྱས་པ་མེད་ལ་གྲགས་ཆར་བདེན་གཉིས་སོ་སོར་བྱས་ནས་བཅུ་དྲུག་ཏུ་བྱེད་ཀྱང་རྒྱན་
སྣང་དུ་སྤང་གཉེན་གཉིས་སོ་སོར་མཛད་པ་ཉིད་རྩ་བའི་དགོངས་པའོ། ། ཞེས་གསུངས་པའི་ཕྱིར་ཟེར་ན་དཔྱད་
དགོས་སོ། ། ཁ་ཅིག་གིས། སྔར་རྟོགས་དཀའི་སྣང་བའི་བཤད་ཚུལ་བཀོད་པ་ལྟར་གྱི་བཅུ་དྲུག་ནི་དངོས་བསྟན་
རྗེས་འགྲོ་དང་། འདུས་བྱས་འདུས་མ་བྱས་བདེན་གྲུབ་ཏུ་ཐལ། བར་རྩེའི་དམིགས་པ་འཐད་པའི་ཕྱིར། ཞེས་པ་
ནས། བསྒོམ་བྱ་རང་སྤྱིའི་མཚན་ཉིད་འཐད་པར་ཐལ། ཡུམ་སྒོམ་པ་འཐད་པའི་ཕྱིར་ཞེས་པའི་བར་ཤུགས་བསྟན་
ལྡོག་འགྲོའི་ཀླན་ཀ་སྟེ། རྩ་བར་ཤུགས་ལ་བསྟན་ཅིང་། དངོས་བསྟན་རྗེས་འགྲོའི་བཅུ་དྲུག་གི་རྟགས་ལོག་ཆོས་
ལོག་དང་། ཆོས་ལོག་རྟགས་ལོག་ལ་སྦྱར་བས་ལྡོག་འགྲོ་ཞེས་བྱའོ། ། བར་རྩེའི་དམིགས་པ་དོན་དམ་དུ་མེད་པར་
ཐལ། འདུས་བྱས་འདུས་མ་བྱས་དོན་དམ་དུ་མེད་པའི་ཕྱིར་སོགས་དེ་ལས་ལྡོག་པ་བཅུ་དྲུག་ནི་དོན་དམ་རིགས་
མཐུན་དང་། བར་རྩེའི་དམིགས་པ་ཀུན་རྫོབ་ཏུ་གྲུབ་པར་ཐལ། འདུས་བྱས་འདུས་མ་བྱས་ཀུན་རྫོབ་ཏུ་གྲུབ་པའི་
ཕྱིར་ཞེས་སོགས་བཅུ་དྲུག་དང་། དེ་ལས་ལྡོག་པ་བཅུ་དྲུག་ནི་ཀུན་རྫོབ་རིགས་མཐུན་ཡིན་ལ། དངོས་བསྟན་རྗེས་
འགྲོ་བཅུ་དྲུག་ལས། དགུ་བ་བཅུ་བ་བཅུ་གཉིས་པ་གསུམ་ནི་ཀུན་རྫོབ་རིགས་མཐུན་དང་། གཞན་བཅུ་གསུམ་
དོན་དམ་རིགས་མཐུན་དང་། ཤུགས་བསྟན་རྗེས་འགྲོའང་དེ་ལྟར་དགོས་ཏེ། གསེར་ཕྲེང་ལས། དེ་ལྟར་ན་
འགྲེལ་བར་བཤད་པ་རྣམས་ལ་དགུ་བ་དང་བཅུ་བ་དང་བཅུ་གཉིས་པ་གསུམ་ནི་ཀུན་རྫོབ་ཀྱི་རིགས་མཐུན་ཡིན་ལ་
གཞན་རྣམས་དོན་དམ་དང་ཀུན་རྫོབ་ཀྱི་རིགས་མི་མཐུན་གཉིས་ཀ་སྟེ་ཐལ་བའི་རྗེས་འགྲོ་དང་ལྡོག་པ་གཉིས་དང་
རིམ་བཞིན་ནོ། ། དོན་དམ་གྱི་རིགས་མཐུན་ནི་མ་ཟིན་ཀྱང་མཐའ་འགེགས་ལ་བཀོད་པའོ། ། ཞེས་གསུངས་པའི་
ཕྱིར་ཟེར། ཡང་ཁ་ཅིག གཞན་རྣམས་རུང་ཡང་། དགུ་བ་བཅུ་བ་བཅུ་གཉིས་པ་གསུམ་པོ་གང་རུང་མ་ཡིན་པའི་
དངོས་བསྟན་བཅུ་གསུམ་པོ་གང་རུང་ཡིན་ན། དོམ་དམ་རིགས་མི་མཐུན་དགོས་ཞེས་པ་ནི་གཏན་ནས་མི་འཐད་

· 124 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
དེ། དེ་བཅུ་གསུམ་གང་རུང་ལ་དོན་དམ་སྒོ་ཅན་གྱིས་མ་ཁྱབ་པའི་ཕྱིར། མ་གྲུབ་ན། ལམ་སྒོམ་པ་མི་འཐད་པར་
ཐལ། ལམ་རྣམ་པར་བསྒོམ་པས་འབྲས་བུ་མི་བྱེད་པའི་ཕྱིར་ཞེས་པའི་ཀླན་ཀ་དེ། འགྲེལ་བར་ལམ་རྣམ་པར་
བསྒོམས་པའི་འབྲས་བུ་མངོན་སུམ་དུ་མི་བྱེད་པས་ལམ་དང་ཞེས་པའི་དངོས་བསྟན་དེ་ཀུན་རྫོབ་རིགས་མཐུན་ཡིན་
པའི་ཕྱིར་ཏེ། ཐབས་མཁས་མེད་པར་ཐལ། སྦྱིན་སོགས་མི་དམིགས་པའི་ཕྱིར་ཞེས་པའི་ཀླན་ཀ་དེ་ཀུན་རྫོབ་
རིགས་མཐུན་ཡིན་པའི་ཕྱིར། ཁྱབ་སྟེ། དེ་གཉིས་ལ་སོང་ཚོད་བཀོད་ཚོད་རྒོལ་བ་གཉིས་གང་གི་དབང་དུ་བྱས་
ཀྱང་ཀུན་རྫོབ་རིགས་མཐུན་ཡིན་མིན་དང་། དོན་དམ་རིགས་མི་མཐུན་ཡིན་མིན་གྱི་ཁྱད་པར་མེད་པའི་ཕྱིར། མ་
ཁྱབ་མཚམས་ལ་རྟགས་དེར་ཐལ། དངོས་བསྟན་གྱི་ཀླན་ཀ་དགུ་བ་ཡིན་པའི་ཕྱིར་ཏེ། དངོས་བསྟན་རྗེས་འགྲོའི་
དེ་བཅུ་དྲུག་འདྲེན་རྒྱུ་ཡོད་པའི་ཕྱིར། དེས་ན་ལམ་སྒོམ་པ་མེད་པར་ཐལ། བསྒོམ་བྱ་མེད་པའི་ཕྱིར་ཞེས་པའི་ཀླན་
ཀ་དེ་ལ་ཁས་ལེན་སོང་ཚུལ་དབང་གིས་དོན་དམ་དང་ཀུན་རྫོབ་སྒོ་ཅན་གཉིས་དང་། དེ་འདྲའི་རིགས་མཐུན་
གཉིས་ཏེ་བཞི་ཡོད་པའི་ཕྱིར། གཞན་རྣམས་ལའང་འདྲ་བའི་ཕྱིར་ཟེར་ན་དཔྱད་དགོས་སོ། ། གཞན་ཡང་དགུ་བ་
སོགས་གསུམ་གང་རུང་མིན་པའི་དངོས་བསྟན་བཅུ་གསུམ་པོ་གང་རུང་ཡིན་ན། དོམ་དམ་རིགས་མི་མཐུན་པས་མ་
ཁྱབ་པའི་ཕྱིར་ཏེ། དེའི་དང་པོ་ལ་གཉིས་ཡོད་པའི་ཕྱིར་ཏེ། རྣམ་བཤད་ལས། རྟགས་ལ་དོན་དམ་གྱི་ཁྱད་པར་
E
དངོས་སུ་སྦྱར་ན་ཁྱབ་པ་མ་གྲུབ་པའི་ལན་དང་། དངོས་སུ་མ་སྦྱར་ན་རྟགས་མ་གྲུབ་པའི་ལན་ཡིན་ལ། དེ་ལྟར་ན་
རྟགས་སྒྲིག་མཚམས་ལ་ཁྱབ་པ་མ་གྲུབ་པ་ཡིན་ནོ། ། ཞེས་གསུངས་པའི་ཕྱིར། ཁྱབ་སྟེ། དེ་དངོས་བསྟན་གྱི་
དབང་དུ་བྱས་པ་ཡིན་གྱི། སྤྱིའི་དབང་དུ་བྱས་པ་ཡིན་ན། གཏན་ནས་མི་རིགས་པའི་ཕྱིར་ཏེ། གཟུགས་ཆོས་ཅན།
བདེན་པར་གྲུབ་པར་ཐལ། རང་གི་མཚན་ཉིད་ཀྱིས་གྲུབ་པའི་ཕྱིར། ཞེས་པ་དང་དེ་ལས་ལྡོག་པ་གཉིས་ཀྱིས་མ་
ངེས་པའི་ཕྱིར་ཏེ། རྟགས་ཀྱི་སྒྲིག་མཚམས་ཞེས་པའི་དོན་ཡང་ཡོད་པའི་ཕྱིར་རོ། ། གཞན་དུ་ན་དེ་འདྲ་བའི་བཅུ་
གསུམ་གང་རུང་ལ་དོན་དམ་རིགས་མི་མཐུན་པ་མི་དགོས་པར་ཐལ། དོན་དམ་པའི་བདེན་པ་མི་འཐད་པར་ཐལ།
ཆོས་ཐམས་ཅད་བདེན་པས་སྟོང་པ་དེ་བཞིན་ཉིད་ཀྱི་ངོ་བོ་ཉིད་ཀྱིས་སོ། ། ཞེས་རྣམ་བཤད་ལས་གསུངས་པ་དེ་
དོན་དམ་རིགས་མཐུན་ཡིན་པའི་ཕྱིར་ཏེ། དོན་དམ་གང་རིགས་ཐལ་རྟགས་གཉིས་ཀར་བཀོད་པའི་ཕྱིར། ཁྱབ་སྟེ།
གསེར་ཕྲེང་ལས། དེ་ལ་རིགས་མཐུན་ནི་ཀུན་རྫོབ་རྟགས་སུ་བཀོད་ནས་ཀུན་རྫོབ་དང་དོན་དམ་རྟགས་སུ་བཀོད་
ནས་དོན་དམ་དུ་ཐལ་བ་འཕེན་པའོ། ། ཞེས་གསུངས་པའི་ཕྱིར། དེས་ན་གསེར་ཕྲེང་གི་བཤད་ཚུལ་ལའང་ཞིབ་
ཆ་དགོས་ཀྱི་ཚིག་ཟིན་ལྟར་མི་རུང་བའི་ཕྱིར་ཞེས་ཟེར་བ་རྣམས་ལ་དཔྱད་དགོས་སོ། ། ཁ་ཅིག་གིས། རིགས་མི་
མཐུན་པའི་ཀུན་རྫོབ་སྒོ་ཅན་གྱི་ཀླན་ཀ་ལ་དོན་དམ་གྱི་སྒོ་ནས་ལན་གདབ་པ་དང་། དེ་འདྲ་བའི་དོན་དམ་སྒོ་ཅན་
གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་ཏེ། རྣམ་བཤད་ལས། དབུ་མ་པའི་ཀུན་རྫོབ་ཀྱི་ཁས་བླངས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། • 125 •
རྟགས་སུ་བཀོད་ནས་དོན་དམ་སུན་འབྱིན་པར་བྱེད་པ་ཀུན་རྫོབ་སྒོ་ཅན་གྱི་ཀླན་ཀ་ལ་གོ་རིམ་བཞིན་དུ་དོན་དམ་
པའི་སྒོ་ནས་ལན་གདབ་དགོས་ལ། དབུ་མ་པའི་དོན་དམ་གྱི་ཁས་བླངས་རྟགས་སུ་བཀོད་ནས། ཀུན་རྫོབ་སུན་
འབྱིན་པར་བྱེད་པ་དོན་དམ་པའི་སྒོ་ཅན་གྱི་ཀླན་ཀ་ལ་ཀུན་རྫོབ་ཀྱི་སྒོ་ནས་ལན་གདབ་དགོས་པས་སོ། ། ཞེས་དང་།
གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། རྣམ་བཤད་ལས།
ས་བོན་རང་གི་ངོས་ནས་མྱུ་གུ་སྐྱེད་པ་མི་འཐད་པར་ཐལ། ས་བོན་གྱིས་མྱུ་གུ་སྐྱེད་པ་བློའི་སྣང་བའི་དབང་གིས་
བཞག་པ་ཙམ་དུ་ཟད་པའི་ཕྱིར་ཞེས་པ་དོན་དམ་སྒོ་ཅན་གྱི་ཀླན་ཀ་ཡིན་ཡང་། ཁྱབ་པ་མ་གྲུབ་པའི་ལན་རིགས་ཀྱི།
དོན་དམ་སྒོ་ཅན་གྱི་ཀླན་ཀ་ལ་ཀུན་རྫོབ་ལ་ལྟོས་ནས་རྟགས་མ་གྲུབ་ཀྱི་ལན་འབའ་ཞིག་འདེབས་དགོས་པ་མ་ཡིན་
ནོ། ། ཞེས་དང་། དངོས་བསྟན་གྱི་ཀླན་ཀ་དང་པོ་ལའང་མ་ཁྱབ་ཅེས་ལན་འདེབས་པར་གསུངས་པ་དྲངས་ཟིན་
པའི་ཕྱིར། དེས་ན་ཀུན་རྫོབ་དང་དོན་དམ་པའི་སྒོ་ཅན་གང་ཡིན་ཀྱང་བདེན་པ་གཉིས་ཚོགས་ཀྱི་ལན་འདེབས་
དགོས་ཀྱི། ལན་རྣམ་བཤད་ལྟར་མ་ཡིན་པའི་ཕྱིར་ཏེ། རྟོགས་དཀའི་སྣང་བ་ལས། དེས་ན་རང་ལུགས་ནི་དོན་
དམ་སྒོ་ཅན་གྱི་ཀླན་ཀ་ལ་བདེན་དངོས་མེད་ཀྱང་ཀུན་རྫོབ་ཏུ་དམིགས་པ་འཐད་པའི་ཕྱིར། ཁྱབ་པ་མ་ངེས་སོ་ཞེས་
ཀུན་རྫོབ་ཀྱི་སྒོ་ནས་ཁྱབ་པ་མ་ངེས་པའི་ལན་དང་། ཀུན་རྫོབ་སྒོ་ཅན་གྱི་ཀླན་ཀ་ལ། ཀུན་རྫོབ་ཏུ་དེ་ལྟར་འཐད་
ཀྱང་བདེན་དངོས་མེད་པའི་ཕྱིར་དོན་དམ་དུ་མི་འཐད་པས། ཁྱབ་པ་མ་ངེས་སོ་ཞེས་པ་ལྟ་བུ་ཀུན་རྫོབ་ཀྱི་སྒོ་ནས་
ཁྱབ་པ་མ་ངེས་པའི་ལན་གདབ་པར་བྱའོ། ། ཞེས་གསུངས་པའི་ཕྱིར། གཞན་ཡང་། ས་བོན་རང་གི་ངོས་ནས་མྱུ་
གུ་སྐྱེད་པ་མི་འཐད་པར་ཐལ། ས་བོན་གྱིས་མྱུ་གུ་སྐྱེད་པ་བློའི་དབང་གིས་བཞག་ཙམ་ཡིན་པའི་ཕྱིར་ཞེས་པའི་ཀླན་
ཀ་དེ་དབུ་མ་བའི་དོན་དམ་དུ་གྲུབ་ཚད་རྟགས་སུ་བཀོད་པས་དོན་དམ་སྒོ་ཅན་དུ་བཤད་པ་དེའང་མི་འཐད་དེ།
རྟགས་དེ་དབུ་མའི་དོན་དམ་དུ་གྲུབ་ཚད་མ་ཡིན་པའི་ཕྱིར་ཏེ། བློ་ལ་སྣང་བའི་དབང་གིས་བཞག་ཙམ་དུ་གྲུབ་པ་
ཡོད་པའི་ཕྱིར་ཏེ། བློ་གནོད་མེད་ལ་སྣང་བའི་དབང་གིས་བཞག་པ་ཙམ་དུ་གྲུབ་པ་ཡོད་པའི་ཕྱིར་ཏེ། འདི་ཀུན་
རྫོབ་ཏུ་གྲུབ་ཚད་ཡིན་པས་ཡོད་ལ། དེའི་ལྡོག་ཕྱོགས་དོན་དམ་དུ་གྲུབ་ཚད་ཡིན་པས་མེད་དགོས་པའི་ཕྱིར། གྲུབ་
ཚད་དེ་ལྟར་ཡིན་ཏེ། སྐབས་དང་པོའི་མཐའ་དཔྱོད་ལས། ཀུན་རྫོབ་ཏུ་ཡོད་པའི་བཟློག་ཟླའི་ཡོད་པ་བདེན་གྲུབ་
ཀྱི་ཚད་ཡིན་པའི་ཕྱིར། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག ལན་འདེབས་ཚུལ་རྟོགས་དཀའི་སྣང་
བ་ལྟར་མི་རིགས་ཏེ། འདིར་དངོས་བསྟན་དོན་དམ་སྒོ་ཅན་ལ་ཀུན་རྫོབ་ཀྱི་སྒོ་ནས་དང་། ཀུན་རྫོབ་སྒོ་ཅན་ལ་
དོན་དམ་དང་། ཀུན་རྫོབ་རིགས་མཐུན་ལ་ཀུན་རྫོབ་དང་། དོན་དམ་རིགས་མཐུན་དོན་དམ་གྱི་སྒོ་ནས་ལན་བྱེད་
དགོས་པའི་ཕྱིར་ཏེ། གསེར་ཕྲེང་ལས། དེས་ན་ཀུན་རྫོབ་དང་དོན་དམ་སྒོ་ཅན་གྱི་རིགས་མི་མཐུན་གཉིས་ལ་
གཞུང་ནས་འབྱུང་བ་ལྟར་དང་། རིགས་མཐུན་གཉིས་ལ་ནི་ཀུན་རྫོབ་ལ་དེ་ཉིད་དང་དོན་དམ་ལ་ཡང་དོན་དམ་གྱི་

• 126 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
སྒོ་ནས་ལན་གདབ་དགོས་སོ། ། ཞེས་གསུངས་པའི་ཕྱིར་ཟེར། ཁོ་ན་རེ། དེ་ཡང་ཚིག་ཟིན་ལྟར་མི་རུང་སྟེ།
གཞན་དུ་ན་གཟུགས་བདེན་པར་གྲུབ་པར་ཐལ། ཚོར་བ་བདེན་པར་གྲུབ་པའི་ཕྱིར། ཞེས་པའི་ཀླན་ཀ་དེ་ལ་
སྐབས་འདིར་ཀུན་རྫོབ་ཏུ་རྟགས་མ་གྲུབ་ཀྱི་ལན་བྱེད་མི་དགོས་པར་ཐལ་ལོ་ཟེར་བ་སོགས་ལ་དཔྱད་དགོས་སོ། །
ཁ་ཅིག་གིས། ཡིག་ཆར། དབུ་མ་བས་ཁས་བླངས་ཀྱི་དོན་དམ་གང་རིགས་རྟགས་སུ་བཀོད་པས་ཐལ་བ་འཕེན་
པའི་སུན་འབྱིན་ལྟར་སྣང་དེ། དོན་དམ་སྒོ་ཅན་གྱི་ཀླན་ཀའི་མཚན་ཉིད། ཅེས་དང་། དབུ་མ་བས་ཁས་བླངས་
ཀྱིཀུན་རྫོབ་གཉིས་གང་རིགས་རྟགས་སུ་བཀོད་ནས་མི་འདོད་པའི་ཐལ་བ་འཕེན་པའི་སུན་འབྱིན་ལྟར་སྣང་དེ།
འདིར་བསྟན་ཀུན་རྫོབ་སྒོ་ཅན་གྱི་ཀླན་ཀའི་མཚན་ཉིད། ཅེས་གསུངས་པ་ལྟར་འཐད་དེ། གསེར་ཕྲེང་ལས་ཀྱང་
དེ་ལྟར་གསུངས་པའི་ཕྱིར་ཟེར། ཡང་དེ་མི་འཐད་དེ། གཞན་དུ་ན་ལམ་སྒོམ་པ་མེད་པར་ཐལ། བསྒོམ་བྱ་མེད་
པའི་ཕྱིར་ཞེས་པའི་ཀླན་ཀ་དེ་ཆོས་ཅན། མཚན་ཉིད་དང་པོ་དེར་ཐལ། དོན་དམ་སྒོ་ཅན་གྱི་དེ་ཡིན་པའི་ཕྱིར་ཏེ།
རིགས་མི་མཐུན་པའི་དོན་དམ་སྒོ་ཅན་ཡིན་པའི་ཕྱིར་ཏེ། གསེར་ཕྲེང་ལས། དོན་དམ་གྱི་རིགས་མི་མཐུན་ནི་ལམ་
སྒོམ་པ་མེད་པར་ཐལ། བསྒོམ་བྱ་མེད་པའི་ཕྱིར་ཞེས་པ་ལྟ་བུ། ཞེས་གསུངས་པའི་ཕྱིར། རྩ་བར་འདོད་ན།
དབུ་མ་བས་འདོད་པའི་དོན་དམ་གང་རིགས་རྟགས་སུ་བཀོད་པར་ཐལ་ལོ། ། འདོད་མི་ནུས་ཏེ། བདེན་གྲུབ་
དང་དེ་བཀག་པའི་དོན་དམ་གང་ཡང་མ་བཀོད་པ་ཡིན་པའི་ཕྱིར། ཁྱབ་སྟེ། བསྒོམ་བྱ་མེད་པ་དེ་ཀླན་ཀ་དེའི་
རྟགས་དང་། ལམ་སྒོམ་པ་མེད་པ་དེའི་གསལ་བ་ཡིན་པའི་ཕྱིར། གལ་ཏེ་བསྒོམ་བྱ་བདེན་པར་མ་གྲུབ་པ་དེའི་སོང་
ཚོད་ཡིན་པས་ཤེ་ན། དོན་དམ་སྒོ་ཅན་གྱི་དེ་ལ་དབུ་མ་བའི་འདོད་པའི་དོན་དམ་གང་རིགས་རྟགས་སུ་བཀོད་པས་
མཁྱབ་པར་ཐལ། སོང་ཚོད་ཀྱི་དབང་གིས་དོན་དམ་སྒོ་ཅན་དུ་འགྲོ་ཚུལ་ཡོད་པའི་ཕྱིར། འདོད་མི་ནུས་ཏེ།
སྔར་གྱི་མཚན་ཉིད་འཐད་པའི་ཕྱིར་ཏེ། མཚན་ཉིད་གཉིས་པ་ལ་རིགས་སྒྲེ་སྦྱར་དགོས་པའི་ཕྱིར་ཟེར་ན་དཔྱད་
དགོས་སོ། ། ཁ་ཅིག་གིས། བདེན་གཉིས་ངོ་བོ་གཅིག་ལ་འདུ་མི་རུང་བར་འཛིན་པའི་ས་བོན་དང་མངོན་གྱུར་
གང་རུང་དེ། བསལ་བྱ་ལོག་སྒྲུབ་ཀྱི་མཚན་ཉིད། ཅེས་དང་། དབྱེ་བའི་སྐབས། གཞིའི་དོན་དམ་གྱི་སྒོ་ནས་
ཀུན་རྫོབ་སུན་འབྱིན་པ་དང་། ཀུན་རྫོབ་ཀྱི་སྒོ་ནས་དོན་དམ་སུན་འབྱིན་པའི་རྩོད་པ་གཉིས་དང་། ཞེས་འདིར་
བཤད་པ་ལྟར་འཐད་དེ། རྣམ་བཤད་ལས་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ།
ཡིག་ཆར། འདིར་བསྟན་ངོ་བོ་གཅིག་ལ་གཞི་མཐུན་དུ་འདུ་བར་མི་རུང་བར་འཛིན་པའི་ས་བོན་དང། དེ་མངོན་
གྱུར་གང་རུང་། འདིར་བསྟན་བསལ་བྱ་ལོག་སྒྲུབ་ཀྱི་མཚན་ཉིད་ཟེར་ན། འདིར་བསྟན་བསལ་བྱ་ལོག་སྒྲུབ་ཀྱི་
ཐལ་ངག་མེད་པར་ཐལ། དམ་བཅའ་འཐད་པའི་ཕྱིར། ཞེས་སོགས་ཀྱིས་རྒྱས་པར་བཀག་པའི་ཕྱིར། དོན་དམ་
གྱི་སྒོ་ནས་ཀུན་རྫོབ་མི་འཐད་པར་ཐལ་བ་ཞེས་བཤད་པའང་མི་འཐད་དེ། གསེར་ཕྲེང་རྣམ་བཤད་གང་དང་ཡང་

• 127 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། 
མི་མཐུན་པ་སྔར་དེ་དག་གི་ལུང་དྲངས་ཟིན་པས་ཤེས་ནུས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས།
འདིར་བདེན་གཉིས་ངོ་བོ་གཅིག་ཏུ་མི་རུང་བར་འཛིན་པའི་ལོག་རྟོག་ཅེས་བཤད་པ་རྣམས་མི་འཐད་པར་ཐལ།
བདེན་གཉིས་ངོ་བོ་གཅིག་དང་ལྡོག་པ་ཐ་དད་གང་ཡང་མ་ཡིན་པའི་ཕྱིར་ཏེ། གསེར་ཕྲེང་ལས། བདེན་གཉིས་ལ་
རང་གི་ངོ་བོས་བྱས་པའི་དབྱེ་བ་ནི་མེད་དེ། གཞན་དུ་ངོ་བོ་གཅིག་ཏུ་གྲུབ་ན་དོན་དམ་པ་ཡང་རྟོག་པས་ཀུན་
བཏགས་པའི་བཅོས་མ་ཙམ་དུ་དང་། དོན་དམ་པ་བཞིན་དུ་ཀུན་རྫོབ་ཀྱང་བློས་བཏགས་པའི་གཤིས་མ་བཅོས་
པར་འགྱུར་བ་དང་། ཞེས་སོགས་དང་། ངོ་བོ་ཐ་དད་དུ་གྲུབ་ན་ཞེས་སོགས་དང་། དེས་ན་ངོ་བོ་གཅིག་ལ་ལྡོག་པ་
ཐ་དད་པའོ་ཞེས་ཟེར་བ་ཡང་མི་འཐད་དེ། ཞེས་སོགས་གསུངས་པའི་ཕྱིར་ཟེར་ན། གསེར་ཕྲེང་ལས་དེ་ལྟར་
གསུངས་ཀྱང་རྩ་འཇུག་གི་རྣམ་བཤད་སོགས་ལས་དེ་ལྟར་མ་བྱུང་བས་དཔྱད་དགོས་སོ། ། ཁ་ཅིག་གིས། འགྲེལ་
བར། རྩེ་མོའི་མངོན་པར་རྟོགས་པ་ཐོབ་པ་སོ་སོ་བ་དང་བསྡུས་པ་ཉིད་དུ་རྟོགས་པའི་ཞེས་པའི་དོན་ནི། རྣམ་
བཤད་ལས། རྩེ་མོའི་མངོན་པར་རྟོགས་པ་ཐོབ་པའི་གང་ཟག་སྐབས་དང་པོ་གསུམ་ནས་བསྟན་པའི་མཁྱེན་གསུམ་
གྱི་རྣམ་པ་སོ་སོ་བ་དང་རྣམ་ཀུན་ཏུ་རྣམ་པ་ནས་མཚན་ཉིད་ཀྱི་བར་གྱི་སྐབས་སུ་བསྟན་པ་མཁྱེན་གསུམ་གྱི་རྣམ་པ་
བསྡུས་པ་ཉིད་དུ་རྟོགས་པའི་དོན་རྣམས་སྐྱེ་ཚུལ་གྱི་གོ་རིམ་བཞིན་དུ་ཀླགས་ནས་རྣམ་པ་སྒོམ་པར་བྱེད་པས་དེའི་
ཆེད་དུ་བསྟན་པའི་ཕྱིར། ཞེས་གསུངས་པ་ལྟར་འཐད་དེ། སྐབས་དང་པོ་གསུམ་དུ་སོ་སོའི་མཚན་ཉིད་སོགས་
ཐོས་བསམ་གྱིས་ཤེས་པར་བྱ་བའི་ཕྱིར་སོ་སོར་བསྟན་ལ། སྐབས་བཞི་བར་རྣམ་པ་དེ་དག་བསྡུས་ནས་སྒོམ་ཚུལ་
བསྟན་པར་བཤད་པ་དང་མཐུན་པའི་ཕྱིར་དང་། རྟོགས་དཀའི་སྣང་བ་དེ་དང་འདྲ་བར་གསུངས་པའི་ཕྱིར་ཟེར།
ཡང་ཁ་ཅིག དེ་ལྟར་བཤད་པ་དོན་ལ་མི་གནས་པ་ཡིན་ཏེ། དེ་ལ་ཚིག་གསལ་དང་རྟོགས་དཀའ་དང་འབུམ་ཕྲག་
གསུམ་པའི་བཤད་ཚུལ་ནི་དོན་ལ་མི་གནས། དོན་གནས་ནི། བསྡུས་པ་ཞེས་པ་མངོན་རྟོགས་རྒྱན་མཁྱེན་གསུམ་
དུ་བསྡུས་པ་འམ། དོན་བདུན་ཅུ་དངོས་པོ་བརྒྱད་དུ་བསྡུས་པ་ལ་བྱེད། སོ་སོ་ཞེས་པ་དངོས་པོ་བརྒྱུད་སོ་སོ་བའམ།
དོན་བདུན་ཅུ་སོ་སོར་རྟོགས་པ་མཁྱེན་དགོས་པར་གསེར་ཕྲེང་ལས་གསུངས་པའི་ཕྱིར་ཏེ། དེ་ཉིད་ལས། གང་
སྒོམ་ན་སོ་སོ་བ་ཉིད་དང་བསྡུས་པ་ཉིད་དུ་རྟོགས་པ་སྟེ་ཤེས་པར་བྱས་པའི་དོན་རྣམས་སོ། ། འདི་ལ་ཚིག་གསལ་
ལས། ནས། འབུམ་པས་མཁྱེན་གསུམ་དང་རྣམ་ཀུན་གྱི་རྣམ་པ་ལ་རིམ་པ་ལྟར་བཤད་དོ། ། འོན་ཀྱང་དོན་
གནས་ནི་ཉི་སྣང་ལས། ཐམས་ཅད་མཁྱེན་པ་ཉིད་གསུམ་ག་ཡང་མངོན་པར་རྟོགས་པའི་སྒོ་ནས་བསྡུས་ཏེ་བསྟན་
ཅིངཡང་མངོན་པར་རྟོགས་པ་རེ་རེའི་སྒོ་ནས་སོ་སོར་བསྟན་པ་རྣམས་དེ་ལྟར་རྩེ་མོའི་མངོན་པར་རྟོགས་པ་ལ་
བསྡུས་པ་དང་སོ་སོ་བ་རྣམས་ཀྱི་ལམ་ཉེ་བར་བཀོད་པས་ཞེས་གསུངས་པས། མཁྱེན་གསུམ་མངོན་རྟོགས་གསུམ་
ཙམ་དུ་བསྡུས་པ་ནི་བསྡུས་པ་དང་། རྣམ་ཀུན་སོགས་སེམས་བསྐྱེད་སོགས་རེ་རེའི་སྒོ་ནས་རྒྱས་པར་བཤད་པའི་

• 128 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
ལམ་རྣམས་ནི་སོ་སོ་བ་སྟེ། མདོར་ན་མངོན་རྟོགས་མཐའ་དག་མཁྱེན་གསུམ་དུ་འདུས་པས་དེ་གསུམ་མདོར་བསྡུས་
པ་དང་རྒྱས་པར་གཏན་ལ་ཕབ་པའི་དོན་རྣམས་སླར་ཡང་སྒོམ་པ་ཡིན་ཏེ། སྦྱོར་བ་འདི་མཁྱེན་གསུམ་རིམ་སྒོམ་དུ་
གསུངས་པས་ཇི་ལྟར་ན་གོ་རིམ་བཞིན་དུ་ཡིད་ཀྱིས་གླགས་ཤིང་དེ་ལ་བཀོད་ནས་སོ། ། ཞེས་སོ། ། ཁྱབ་སྟེ། རྣམ་
ཀུན་སོགས་ཞེས་པ་དངོས་པོ་བརྒྱད་སོ་སོ་བ་དང་། སེམས་བསྐྱེད་སོགས་ཞེས་པ་དོན་བདུན་ཅུ་སོ་སོ་ལ་བྱེད་དགོས་
པའི་ཕྱིར་ཏེ། དེའི་དོན་ཡོད་པའི་ཕྱིར། དེས་ན་རྗེས་འདི་ཁོ་ན་དོན་ལ་གནས་པར་གསུངས་པས་འདི་ལྟར་ཁས་
ལེན་དགོས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། ཕར་ཕྱིན་དྲུག་དང་། དཀོན་མཆོག་གསུམ་རྗེས་
དྲན་གསུམ་དང་། ཚུལ་ཁྲིམས་གཏོང་བ་ལྷ་རྗེས་དྲན་གསུམ། གཟུགས་སོགས་ལ་ངོ་བོ་ཉིད་མེད་པ་དེ་མཐར་གྱིས་
སྦྱོར་བ་མཚོན་བྱེད་ཀྱི་ཆོས་བཅུ་གསུམ་གྱིས་ཟིན་པའི་སྒོ་ནས་མཐར་གྱིས་སྦྱོར་བ་སྒོམ་དགོས་ཏེ། མཐར་གྱིས་སྦྱོར་
བ་སྒོམ་རེས་ཀྱིས་དེ་བཅུ་གསུམ་གྱིས་ཟིན་པའི་སྒོ་ནས་སྒོམ་དགོས་པའི་ཕྱིར་ཏེ། རྣམ་བཤད་ལས། དེ་ལྟར་བསྒོམ་
པ་ཡང་ཆོས་བཅུ་གསུམ་གྱིས་ཟིན་པའི་སྒོ་ནས་ཚོགས་ལམ་གྱི་གནས་སྐབས་སུ་བསྒོམ་པ་མཐར་གྱིས་བྱ་བ་དང་།
ངེས་འབྱེད་ཀྱི་སྐབས་སུ་བསྒོམ་པ་མཐར་གྱིས་སློབ་པ་དང་། མཐོང་སྒོམ་གྱི་སྐབས་སུ་བསྒོམ་པ་མཐར་གྱིས་སྒྲུབ་
པའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ཚོགས་སྦྱོར་སོགས་སོ་སོར་སྦྱར་མི་དགོས་ཏེ། དང་
པོ་དྲུག་སྦྱོར་བ་ཕུན་ཚོགས། དེ་ནས་དྲུག་བསམ་པ་ཕུན་ཚོགས། ངོ་བོ་ཉིད་མེད་པར་རྟོགས་པའི་བྱང་སེམས་སྦྱོར་
ལམ་ཡན་ཆད་ནས་འཇོག་དགོས་པའི་ཕྱིར་ཏེ། རྟོགས་དཀའི་སྣང་བ་ལས། འགྲེལ་བ་ལ་གསུམ་ལས། སྦྱོར་བ་
ཕུན་ཚོགས་ནི། སྦྱིན་པའི་ཕ་རོལ་ཏུ་ཕྱིན་པ་ལ་སོགས་པ། ནས། བྱང་སེམས་སྦྱོར་ལམ་པའི་རྣལ་འབྱོར་གང་ཡིན་
པ་དེ་ནི་ཆོས་ཅན། སྐབས་འདིར་མཐར་གྱིས་པའི་བྱ་བར་བཞེད་པ་ཡིན་ཏེ། ཞེས་སོགས་དང་། གཉིས་པ་བསམ་
པ་ཕུན་ཚོགས་ལ། རྟེན་དཀོན་མཆོག་དྲན་པ་ནི། ནས། ངག་དོན་ནི། དྲན་པ་ཉེར་བཞག་སོགས་ཀྱི་སྒོ་ནས་
སངས་རྒྱས་རྗེས་སུ་དྲན་པར་བྱེད་པའི་སྦྱོར་ལམ་གང་ཡིན་པ་དེ་ནི་ཆོས་ཅན། ཆོས་རྟགས་སྔར་དང་འདྲ། འོག་མ་
ཐམས་ཅད་ལ་ཡང་ངག་དོན་འདི་བཞིན་དུ་ཕྲལ་ཏེ་དགོད་པར་བྱའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག
བཤད་ཚུལ་དེ་རྣམས་མི་འཐད་པར་ཐལ། དང་པོ་དྲུག་ལམ་གྱི་མཐར་གྱིས་པ་དང་། དེ་ནས་དྲུག་ལམ་ཁྱད་པར་དུ་
བྱེད་པའི་མཐར་གྱིས་པ། ཐ་མ་ལམ་དག་བྱེད་ཀྱི་མཐར་གྱིས་པ་དང་སྦྱོར་དགོས་པའི་ཕྱིར་ཏེ། གསེར་ཕྲེང་ལས།
ལམ་གྱི་མཐར་གྱིས་པ་ནི། སྦྱིན་པ་ཤེས་རབ་བར་དག་དེ་མཐར་གྱིས་པའི་བྱ་བར་བཞེད། ཅེས་དང་། ལམ་ཁྱད་
པར་དུ་བྱེད་པའི་མཐར་གྱིས་པ་ནི། སངས་རྒྱས་དང་སོགས་པས་ཆོས་དགེ་འདུན་གཏོང་ལྷ་རྗེས་སུ་དྲན་པ་དེ་སྔར་
ལྟར་རོ། ། སོགས་དང་། ལམ་དག་བྱེད་ཀྱི་མཐར་གྱིས་པ་ནི། ཀུན་བྱང་གི་ཆོས་ཐམས་ཅད་བདེན་དངོས་མེད་
པའི་ངོ་བོ་ཉིད་ཀྱི་སྒོ་ནས་ཤེས་པར་བྱེད་པ་དེ་སྔར་ལྟར་རོ། ། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། །

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད། • 129 •
ཁ་ཅིག་གིས། མཐར་གྱིས་སྦྱོར་བ་བཅུ་གསུམ་གྱི་དང་པོ་བཅུ་གཉིས་པོ་གང་རུང་ཡིན་ན། ཐ་མས་ཁྱབ་པར་ཐལ།
ཐ་མ་དེ་དང་པོ་བཅུ་གཉིས་པོའི་ཁྱབ་བྱེད་ཡིན་པའི་ཕྱིར་ཏེ། གསེར་ཕྲེང་ལས། དང་པོ་དྲུག་མཐར་གྱིས་པའི་
ཉམས་ལེན་གྱི་ངོ་བོ་ཡིན་ལ། དྲན་པ་དྲུག་དེའི་གནས་སྐབས་ཡིན་ཞིང་ཐ་མ་ནི་འཛིན་པ་དག་བྱེད་ཡིན་པས། དེ་
དག་ཐམས་ཅད་ཀྱི་ཁྱབ་བྱེད་དོ། ། ཞེས་གསུངས་པའི་ཕྱིར། ཁྱབ་སྟེ། ཐ་མ་ཁྱབ་བྱེད་ཡིན་ན། གཞན་རྣམས་
དེའིཁྱབ་བྱ་ཡིན་དགོས་པ། དེ་ལྟར་ན་དེའི་བྱེ་བྲག་ཡིན་དགོས་པའི་ཕྱིར། རྩ་བར་འདོད་ན། དེ་བཅུ་གཉིས་
གང་རུང་ལ་སྟོང་ཉིད་རྟོགས་པས་ཁྱབ་པར་ཐལ། ཐ་མ་ལ་སྟོང་ཉིད་རྟོགས་པས་ཁྱབ་པའི་ཕྱིར་ཏེ། གསེར་ཕྲེང་
ལས། དངོས་མེད་ངོ་བོ་ཉིད་དུ་ཤེས་པའི་མཐར་གྱིས་པ་ནི། ཆོས་ཐམས་ཅད་དོན་དམ་པར་ངོ་བོ་ཉིད་མེད་པར་
རྟོགས་ནས་རིམ་གྱིས་སྒོམ་པའོ། ། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། འདིར་
བཤད་པའི་སྐད་ཅིག་མའི་སྦྱོར་བའི་མཚན་ཉིད་མི་འཐད་དེ། སྐབས་བདུན་པའི་མཐའ་དཔྱོད་ལས། མཁྱེན་
གསུམ་གྱི་རྣམ་པ་རིམ་གྱིས་སྒོམ་པ་ལ་བརྟན་པ་ཐོབ་པའི་སེམས་དཔའི་རྣལ་འབྱོར་མཐར་ཐུག་སྐད་ཅིག་སྦྱོར་གྱི་
མཚན་ཉིད། ཅེས་གསུངས་པ་ལྟར་འཐད་པའི་ཕྱིར་ཟེར། ཡང་ཁ་ཅིག ཡིག་ཆའི་མཚན་ཉིད་དེ་མི་འཐད་པའི་
ཕྱིར་ཏེ། འདིར་ནི། རྣམ་བཤད་ལས། བཞི་བ་སྐད་ཅིག་སྦྱོར་ལ་མཚན་ཉིད་ནི། མཐར་གྱིས་སྦྱོར་བའི་སྟོབས་
ལས་བྱུང་བའི་སེམས་དཔའི་རྣལ་འབྱོར་མཐར་ཐུག་གོ ། ཞེས་གསུངས་ པ་ལྟར་ཡིན་ པས་ ཤིན་ཏུ་འཐད་ལ།
མཚན་ཉིད་ཀྱི་ཟུར་དུ་མཁྱེན་གསུམ་གྱི་རྣམ་པ་སྒོམ་པ་ལ་བརྟན་པ་ཐོབ་པའི་ཞེས་སྦྱར་བའི་དགོས་པ་ཅུང་ཟད་ཀྱང་
མེད་པའི་ཕྱིར་ཏེ། དེ་ལྟར་སྦྱར་བ་ནི་དྲངས་མ་ཐག་པའི་རྣམ་བཤད་ཀྱི་གཞུང་དང་འགལ་ཞིང་། གསེར་ཕྲེང་ལས།
བདུན་པ་སྐད་ཅིག་མ་གཅིག་ལ་མངོན་པར་རྫོགས་པར་བྱང་ཆུབ་པའི་སྦྱོར་བ་ནི། མཁྱེན་གསུམ་རིམ་གྱིས་སྒོམ་པ་
མཐར་ཐུག་པའི་སེམས་དཔའི་རྣལ་འབྱོར་རོ། ། ཞེས་པ་དང་ཡང་ཤིན་ཏུ་མི་མཐུན་པའི་ཕྱིར་ཏེ། སྐད་ཅིག་སྦྱོར་
ཐོབ་ཚེ་མཁྱེན་གསུམ་གྱི་རྣམ་པ་རིམ་གྱིས་སྒོམ་པ་ལ་བརྟན་པ་ཐོབ་པ་ཙམ་མ་ཡིན་པར་མཐར་ཐུག་པར་གསེར་ཕྲེང་
གི་ལུང་འདིས་ཤིན་ཏུ་གསལ་བའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། སྐད་ཅིག་མའི་སྦྱོར་བ་ནི་དབྱེ་
གཞི། རྣམ་པར་སྨིན་པ་དང་། དེ་མིན་པ་དང་། མཚན་ཉིད་མེད་པ་དང་། གཉིས་སུ་མེད་པའི་སྐད་ཅིག་མའི་
སྦྱོར་བ་བཞི་ནི་དེའི་དབྱེ་བ་ཡིན་ཏེ། རྟོགས་དཀའི་སྣང་བ་ལས། སྐད་ཅིག་མའི་སྦྱོར་བ་བཞི་བོ་འདི་དག་དབྱེ་གཞི་
གང་ལ་ཚུལ་ཇི་ལྟར་དབྱེ་ཞེ་ན། དབྱེ་གཞི་ནི་ས་བཅུ་རྒྱུན་མཐའི་ཡེ་ཤེས་སོ། ། དབྱེ་ན་རྣམ་པར་སྨིན་པ་མིན་པ་
དང་། རྣམ་པར་སྨིན་པ་དང་། མཚན་ཉིད་མེད་པ་དང༌། གཉིས་སུ་མེད་པའི་སྐད་ཅིག་སྦྱོར་བཞིའོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། དེ་བཞི་བོ་སྐད་ཅིག་མའི་སྦྱོར་བ་དང་དོན་གཅིག་
ཡིན་པའི་ཕྱིར་ཟེར་ན་ཞིབ་ཆ་དགོས། ཁ་ཅིག་གིས། རྣམ་པར་སྨིན་པ་དང་། དེ་མིན་པའི་སྐད་ཅིག་སྦྱོར་ཞེས་

• 130 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
པའི་ཚིག་ཟུར་གྱི་རྣམ་སྨིན་ཡིན་མིན་ནི། ས་བདུན་པ་མན་ཆད་དུ་འབད་རྩོལ་གྱིས་ལམ་སྒོམ་དགོས་པས་ལམ་དེ་
རྣམས་རྣམ་སྨིན་མིན་ལ། ས་བརྒྱད་པ་ཡན་ཆད་དེ་ལྟར་མིན་པས་རྣམ་སྨིན་ཡིན་ཞིང་། དེ་གཉིས་ཀའི་རྒྱུན་ནམ་
རིགས་སུ་གྱུར་པའི་སྐད་ཅིག་མའི་སྦྱོར་བ་ལ་རྣམ་པར་སྨིན་པ་མ་ཡིན་པའི་དེ་དང་། རྣམ་པར་སྨིན་པའི་སྐད་ཅིག་
སྦྱོར་ཞེས་བྱ་བ་ཡིན་ཏེ། རྟོགས་དཀའི་སྣང་བ་ལས། དེ་ཡང་འདི་ལྟར་ས་བདུན་པ་མན་ཆད་ཀྱི་ཟག་མེད་ཀྱི་ཡོན་
ཏན་རྣམས་ནི་འབད་རྩོལ་གྱིས་བསྐྱེད་པར་བྱ་བ་ཡིན་པའི་ཕྱིར། རྣམ་པར་སྨིན་པ་མིན་པ་ཞེས་བྱ་ལ། དེ་དག་
མངོན་དུ་བྱེད་པའི་ལྡོག་པ་ནས་རྣམ་པར་སྨིན་པ་མ་ཡིན་པའི་སྐད་ཅིག་སྦྱོར་ཞེས་བྱའོ། ། དག་སའི་ཟག་མེད་ཀྱི་
ཡོན་ཏན་རྣམས་ནི་འབད་མེད་དུ་ཐོབ་པའི་ཕྱིར་རྣམ་པར་སྨིན་པ་ཞེས་བྱ་ལ། དེ་དག་གི་རིགས་མངོན་དུ་བྱེད་པའི་
ལྡོག་པ་ནས་རྣམ་པར་སྨིན་པའི་སྐད་ཅིག་སྦྱོར་ཞེས་བྱའོ། ། ཞེས་གསུངས་པའི་ཕྱིར། རྣམ་བཤད་ལས་ཀྱང་དེ་
ལྟར་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ལྟར་ཁས་ལེན་མི་རིགས་ཏེ། སྐབས་འདིའི་རྣམ་སྨིན་
ཡིན་མིན་ནི་སྐད་ཅིག་སྦྱོར་རང་གི་ངོ་བོ་ལ་བཞག་པ་མ་ཡིན་པར་སྦྱོར་བ་དེའི་ཡུལ་ལ་འཇོག་དགོས་པའི་ཕྱིར་ཏེ།
དེའི་དོན་ཚིག་གསལ་དང་རྟོགས་དཀའ་དང་། སྔ་རབས་པའི་བཤད་ཚུལ་དང་གསུམ་ལས། གསུམ་པ་ནི་རྟོགས་
དཀའི་སྣང་བའི་བཤད་ཚུལ་དང་འདྲ་ལ། བཤད་ཚུལ་དེ་གསུམ་ག་མི་འཐད་པའི་ཕྱིར་ཏེ། གསེར་ཕྲེང་ལས།
རྣམ་པར་སྨིན་པ་ནི་གསུམ་སྟེ། ནས། ཞེས་ཚིག་གསལ་ལས་སོ། ། རྟོགས་དཀའ་ནི་ནས། འཆད་དོ། ། སྔ་མ་
རྣམས་ས་དང་པོ་ནས་བདུན་པའི་བར་ནི་འབད་རྩོལ་ལ་ལྟོས་པས་མ་སྨིན་པ་དང་བརྒྱད་པ་ཡན་ཆད་ནི་དེ་ལ་མི་ལྟོས་
པར་འབྱུང་བས་རྣམ་སྨིན་ནོ་ཞེས་འཆད་པ་རྣམས་ནི་མི་འཐད་དེ། ཞེས་སོགས་དང་། དེས་ན་སྐད་ཅིག་མ་འདི་
དག་ལྡོག་པ་ཐ་དད་པ་ཙམ་ཡིན་པས། ཡུལ་ཅན་ལ་རྣམ་སྨིན་ཡིན་མིན་མི་རུང་བས། ཡུལ་ལ་བྱ་ཞིང་། དེ་ཡང་
གཅིག་གི་ཡུལ་གཉིས་ཀའིའང་ཡིན་པའི་ཕྱིར་མདོ་བསྟན་བཅོས་ནས་བསྟན་ཚོད་ཀྱི་ཡུལ་ལ་རྣམ་སྨིན་དང་དེ་མིན་
གཉིས་སུ་དབྱེ་སྟེ། དང་པོའི་ཡུལ་ནི་རང་གི་རྒྱུད་ལ་ནུས་པ་མཐར་ཐུག་པ་མ་སྨིན་པ་དང་། ཕྱི་མ་ནི་རང་གི་རྒྱུད་ལ་
དེ་ལྟར་སྐྱེས་པའི་གནས་སྐབས་ཀྱི་དབང་དུ་བྱས་ནས་བཞག་གོ ། ཞེས་གསུངས་པའི་ཕྱིར། ཁྱབ་སྟེ། ཚིག་
གསལ་རྟོགས་དཀའ་སྔ་རབས་པའི་ལུགས་གསུམ་བཀག་ནས། རང་ལུགས་བཞག་པ་དེ་ཡིན་པའི་ཕྱིར་ཟེར་ན་
དཔྱད་དགོས་སོ། ། ཁ་ཅིག་གིས། སྐབས་འདིའི་རྣམ་པར་སྨིན་པ་དང་དེ་མིན་པའི་དོན་ལ། ཚིག་གསལ་ལས།
ས་མ་ཐོབ་པ་དང་ཐོབ་པའི་རྒྱུད་ཀྱི་ཆོས་ལ་རིམ་བཞིན་རྣམ་པར་མ་སྨིན་པ་དང་རྣམ་སྨིན་དུ་བཤད། རྟོགས་དཀར་
རྒྱུ་རྐྱེན་གྱིས་འདུ་མ་བྱས་པ་རྣམ་སྨིན་མིན་པ་དང་། དེ་ལས་ལྡོག་པ་རྣམ་སྨིན་དུ་བཤད་དེ། ཡིག་ཆར། རྣམ་པར་
སྨིན་པ་དང་རྣམ་པར་སྨིན་པ་མ་ཡིན་པའི་དོན་ལ། ཁ་ཅིག་ན་རེ། ས་མ་ཐོབ་པའི་གང་ཟག་གི་རྒྱུད་ཀྱི་ཆོས་རྣམ་
པར་མ་སྨིན་པ་དང་། ས་ཐོབ་པའི་གང་ཟག་གི་རྒྱུད་ཀྱི་ཆོས་རྣམ་པར་སྨིན་པ་དང་། ཡང་ཁ་ཅིག རྒྱུ་རྐྱེན་གྱིས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། • 131 •
- -- -- - - - - མ
འདུ་མ་བྱས་པའི་ཆོས་རྣམ་པར་སྨིན་པ་མ་ཡིན་པ་དང་། དེ་ལས་ལྡོག་པ་རྣམ་པར་སྨིན་པ་དང་། ཞེས་གསུངས་
པའི་ཕྱིར། ཡང་ཁ་ཅིག ཚིག་གསལ་དང་རྟོགས་དཀའི་བཤད་ཚུལ་དེ་ལྟར་མ་ཡིན་ཏེ། གསེར་ཕྲེང་ལས། རྣམ་
པར་སྨིན་པ་ནི་གསུམ་སྟེ། ས་དང་པོ་ལ་འཇིག་རྟེན་ལས་འདས་པ་དང་། ས་བརྒྱད་པ་ལ་མཚན་མ་མེད་པ་དང་།
སངས་རྒྱས་ཀྱི་ས་ལ་བསམ་གྱིས་མི་ཁྱབ་ཅིང་ལྷུན་གྱིས་གྲུབ་པར་རྣམ་པར་སྨིན་པའོ། ། རྣམ་པར་སྨིན་པ་མ་ཡིན་པ་
ནི་མཐོང་ལམ་མ་སྐྱེས་པའི་རྒྱུད་ཀྱི་གཟུང་འཛིན་གྱིས་བསྡུས་པའི་ཆོས་ཇི་སྙེད་པའོ། ། ཟག་མེད་ནི་དེ་དག་ཟག་
མེད་མ་ཡིན་ཀྱང་དེ་དག་གི་རང་བཞིན་ཟག་མེད་ཡིན་ཏེ། བྱིས་པས་བྱང་ཆུབ་མི་ཤེས་ཀྱང༌། ། དེ་ཉིད་དེ་ལ་རབ་
ཏུ་གནས། ། ཞེས་པ་ལྟར་རོ་ཞེས་ཚིག་གསལ་ལས་སོ། ། རྟོགས་དཀར་ནི་ཕྱི་རོལ་གྱི་རྒྱུ་རྐྱེན་གྱིས་མངོན་པར་འདུ་
མ་བྱས་པ་དང་པོ་དང་འཚང་རྒྱ་བའི་འབྲས་བུ་སྟེར་བ་ལ་མངོན་དུ་ཕྱོགས་ཤིང་རབ་ཏུ་གྱུར་པ་ནི་གཉིས་པའི་དོན་དུ་
འཆད་དོ། ། ཞེས་གསུངས་པའི་ཕྱིར་དང་། ཡིག་ཆའི་གཞན་ལུགས་འགོག་ཚུལ་ཡང་གསེར་ཕྲེང་དང་མི་མཐུན་
པས་མི་འཐད་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། དངོས་གཅིག་དངོས་པོ་ཀུན་གྱི་ངོ་བོ་ཉིད། །
དངོས་ཀུན་དངོས་པོ་གཅིག་གི་ངོ་བོ་ཉིད། ། གང་གིས་དངོས་གཅིག་དེ་བཞིན་ཉིད་མཐོང་བ། ། དེ་ཡིས་དངོས་
ཀུན་དེ་བཞིན་ཉིད་དུ་མཐོང་། ། ཞེས་པའི་དོན་ནི་རྐང་པ་དང་པོ་གཉིས་ཀྱིས་ཆོས་ཉིད་དེ་དངོས་པོ་གཅིག་གི་ཆོས་
ཉིད་ཡིན་པས། དངོས་པོ་ཀུན་ཆོས་ཉིད་ཡིན་ཞིང་དེ་ལས་ལྡོག་པ་ནའང་ཡིན་ཞེས་པ་ཡིན་གྱི། དངོས་པོ་གཅིག་གི་
ཆོས་ཉིད་དེ་དངོས་པོ་ཀུན་གྱི་ཆོས་ཉིད་ཡིན་ཞེས་པའམ་དེ་ལས་ལྡོག་པ་གང་ཡང་མ་ཡིན་ཏེ། རྟོགས་དཀའི་སྣང་བ་
ལས། འཕགས་པ་ལྷའི་གཞུང་ལུགས་ལས་ཆོས་ཀྱི་དབྱིངས་ཀྱི་རང་གི་ངོ་བོ་གཅིག་པ་ལ་དགོངས་ནས། ཆོས་
དབྱིངས་དེ་དངོས་པོ་གཅིག་གི་དེ་བཞིན་ཉིད་ཡིན་པར་མ་ཟད་དངོས་པོ་ཀུན་གྱི་ངོ་བོ་ཉིད་ཡིན་ལ། དངོས་པོ་ཀུན་
གྱི་དེ་བཞིན་ཉིད་ཡིན་པར་མ་ཟད་དངོས་པོ་གཅིག་གི་ངོ་བོ་ཉིད་ཀྱང་ཡིན་པས། ཞེས་དང་། རྐང་པ་ཕྱི་མ་གཉིས་
ཀྱི་དོན་ནི། དེ་ཉིད་ལས། གང་གིས་དངོས་པོ་གཅིག་གི་གནས་ལུགས་སུ་གྱུར་པའི་དེ་བཞིན་ཉིད་མངོན་སུམ་དུ་
མཐོང་བ་དེ་ཡིས་དངོས་པོ་ཀུན་གྱི་དེ་ཉིད་མངོན་སུམ་དུ་མཐོང་ངོ༌། ། ཞེས་འབྱུང་བའི་ཕྱིར་རོ། ། དེས་ན་ལུང་
འདིས་ཆོས་ཉིད་དངོས་པོ་གཅིག་གི་གནས་ལུགས་ཡིན་པ་ལྟར་དངོས་པོ་ཀུན་གྱི་གནས་ལུགས་ཡིན་ཞེས་སྟོན་པ་ཡིན་
གྱི། ཊཱིཀ་བྱེད་གཞན་དག་གིས་འཆད་པ་ལྟར་དངོས་པོ་གཅིག་གི་ཆོས་ཉིད་དེ་དངོས་པོ་ཀུན་གྱི་ཆོས་ཉིད་ཡིན་ཅེས་
པར་བཤད་ན། བུམ་པའི་སྟེང་དུ་བདེན་པར་གྲུབ་པ་བཀག་པའི་ཆ་དེ་ཀ་བའི་སྟེང་དུ་བདེན་པར་གྲུབ་པ་བཀག་
པའི་ཆ་ཡིན་པ་སོགས་སུ་འགྱུར་བས་གྲངས་ཅན་གྱི་སྤྱི་གཙོ་བོ་དང་ཁྱད་པར་ཅུང་ཟད་ཀྱང་མེད་ལ། ཞེས་གསུངས་
པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ། ཆོས་ཉིད་དེ་བུམ་པའི་ཆོས་ཉིད་མ་ཡིན་
པའི་ཕྱིར་ཏེ། ཀ་བའི་ཆོས་ཉིད་ཡིན་པའི་ཕྱིར། ཁྱབ་སྟེ། དེ་གཉིས་འགལ་བ་ཡིན་པའི་ཕྱིར། དེས་ན་རྣམ་

• 132 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བཤད་ལས། ཤིང་རྟ་ཆེན་པོ་སློབ་དཔོན་འཕགས་པ་ལྷའི་ལུགས་ལས་ཆོས་ཐམས་ཅད་བདེན་པས་སྟོང་བའི་ཆོས་ཀྱི་
དབྱིངས་ཀྱི་ངོ་བོར་གཅིག་པ་ལ་དགོངས་ནས་དངོས་གཅིག་དངོས་པོ་ཀུན་གྱི་ངོ་བོ་ཉིད་དེ། དངོས་པོ་གཅིག་གི་
ཆོས་ཉིད་དང་། དངོས་པོ་ཀུན་གྱི་ཆོས་ཉིད་འཕགས་པའི་མཉམ་བཞག་གི་གཟིགས་ངོར་རྣམ་པ་གཅིག་ཁོ་ནར་
སྣང་གི་མི་འདྲ་བར་མི་སྣང་ལ། དངོས་ཀུན་དངོས་པོ་གཅིག་གི་ངོ་བོ་ཉིད་དེ། དེ་ཡང་དེ་ལྟར་སྣང་བས་གང་ཟག་
གང་གིས་དངོས་པོ་གཅིག་གི་དེ་བཞིན་ཉིད་མངོན་སུམ་དུ་མཐོང་བ་དེ་ཡིས་དངོས་པོ་ཀུན་གྱི་ཆོས་ཉིད་དེ་བཞིན་
ཉིད་དུ་མཐོང་ཞེས་འབྱུང་བའི་ཕྱིར། ཞེས་གསུངས་པའི་ཕྱིར་ཟེར། ཁོ་ན་རེ། ཐེག་ཆེན་མཐོང་ལམ་བར་ཆད་
མེད་ལམ་ལ་དངོས་པོ་ཀུན་གྱི་ཆོས་ཉིད་གཅིག་ཏུ་སྣང་བར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། རྟགས་
ཁས། འདོད་ན། དེ་ལ་ཀུན་རྫོབ་ཀྱི་སྣང་བ་ཡོད་པར་ཐལ་ལོ། ། དེས་ན་རྟོགས་དཀའི་སྣང་བའི་བཤད་ཚུལ་ལྟར་
འཐད་དེ། གསེར་ཕྲེང་ལས་ཀྱང་དེ་ལྟར་གསུངས་ པའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག་གིས།
གནས་སྐབས་ཀྱི་སྐྱབས་ཡིན་ན། ཤེས་སྒྲིབ་ཀྱི་འཇིགས་པ་དང་བཅས་པས་མ་ཁྱབ་སྟེ། ཡིག་ཆར། རྒྱུན་མཐའ་
བའི་རྒྱུད་ཀྱི་སྒྲིབ་པ་གཉིས་མེད་པར་ཐལ། ཁྱོད་ཀྱིས། གང་ཚེ་ཆོས་དཀར་ཐམས་ཅད་ཀྱི། ། ཞེས་སོགས་ཀྱི་ལུང་
དོན་འདོད་ཚུལ་འཐད་པའི་ཕྱིར། འདོད་མི་ནུས་ཏེ། དེའི་རྒྱུད་ཀྱི་སྒྲིབ་པ་ཡོད་པའི་ཕྱིར། དེར་ཐལ། དེའི་རྒྱུད་
ཀྱི་ཤེས་སྒྲིབ་ཀྱི་འཇིགས་པ་ཡོད་པའི་ཕྱིར། ཁྱབ་སྟེ། རྒྱུད་བླ་མ་ལས། འཇིགས་དང་བཅས་པའི་ཕྱིར། ། ཆོས་
རྣམ་གཉིས་དང་འཕགས་པའི་ཚོགས། ། གཏན་གྱི་སྐྱབས་མཆོག་མ་ཡིན་ཏེ། ། ཞེས་གསུངས་པའི་ཕྱིར་ན་མ་ཁྱབ་
སྟེ། དེ་ནི་ཤེས་སྒྲིབ་ཀྱི་འཇིགས་པ་དང་བཅས་ན་གཏན་གྱི་སྐྱབས་མ་ཡིན་པས་ཁྱབ་པ་བསྟན་པ་ཡིན་གྱི། གཏན་གྱི་
སྐྱབས་མིན་ན་ཤེས་སྒྲིབ་ཀྱི་འཇིགས་པ་དང་བཅས་པས་ཁྱབ་པ་བསྟན་པ་མ་ཡིན་པའི་ཕྱིར། ཞེས་གསུངས་པའི་
ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། རྒྱུན་མཐའ་བ་དེ་འཇིགས་བཅས་ཀྱི་སྐྱབས་ཡིན་པའི་ཕྱིར་ཏེ།
དེ་གནས་སྐབས་ཀྱི་སྐྱབས་ཡིན་པའི་ཕྱིར། ཁྱབ་སྟེ། སྐབས་དང་པོའི་མཐའ་དཔྱོད་ལས། གནས་སྐབས་ཀྱི་
སྐྱབས་དང་འཇིགས་བཅས་ཀྱི་སྐྱབས་ཞེས་པ་དོན་གཅིག་ཅེས་གསུངས་པའི་ཕྱིར། ཁྱབ་སྟེ། ལུང་དེས་ཤེས་སྒྲིབ་མ་
སྤངས་པའི་སྐྱབས་ཡིན་ན། འཇིགས་བཅས་ཀྱི་སྐྱབས་ཡིན་པས་ཁྱབ་པ་བསྟན་པ་ཡིན་གྱི། འཇིགས་བཅས་ཀྱི་
སྐྱབས་ཡིན་ན། རང་རྒྱུད་ལ་ཤེས་སྒྲིབ་ཡོད་པས་ཁྱབ་པར་བསྟན་པ་མ་ཡིན་པའི་ཕྱིར་ཟེར་ན་དཔྱད་དགོས་སོ། །
ཁ་ཅིག་གིས། འགྲེལ་བར་སྐད་ཅིག་མ་གཅིག་པའི་མངོན་པར་ནས་རྣམ་པ་བཞི་ཡིན་པས་ཞེས་པའི་བར། སྐབས་
སྔ་ཕྱིའི་འབྲེལ་བརྗོད་པའི་མཚམས་སྦྱར་ཡིན་ཏེ། རྣམ་བཤད་ལས། འབྲེལ་བཀོད་པས་མཚམས་སྦྱར་བ་དང་།
ལེའུའི་གཞུང་བཤད་པ་དང་། སྐབས་བསྡུ་བའོ། ། དང་པོ་ནི། སྐད་ཅིག་སྦྱོར་གྱི་རྗེས་སུ་ཆོས་ཀྱི་སྐུ་བཤད་པའི་རྒྱུ་
མཚན་ཡོད་དེ། ནས། རྣམ་པ་བཞི་ཡིན་པས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག རྣམ་བཤད་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 133 •
ལྟར་མི་རིགས་ཏེ། ཡིན་ཏེའི་བར་འབྲེལ་བརྗོད་མཚམས་སྦྱར་དང་། དེ་ཡང་སོགས་ནི་ཆོས་ཀྱི་སྐུ་ལ་སྐུ་བཞི་ཡོད་
པར་སྟོན་བྱེད་དང་། དང་པོ་ངོ་བོ་ཉིད་ཀྱི་སྐུ་ཞེས་པ་ནི་ངོ་བོ་ཉིད་ཀྱི་སྐུའི་མཚམས་སྦྱར་ཡིན་པའི་ཕྱིར་ཏེ། གསེར་
ཕྲེང་ལས། འབྲེལ་བརྗོད་པས་མཚམས་སྦྱར། ཆོས་སྐུའི་ཆོས་རྒྱས་པར་བཤད། སྐབས་བསྡུ་བའོ། ། དང་པོ་ནི།
སྐད་ཅིག་སྦྱོར་གྱི་འོག་ཏུ་ཆོས་སྐུ་གསུངས་ཏེ། ནས། བྱང་ཆུབ་པ་ཡིན་ཏེ་དེའི་ཕྱིར་རོ། ། ཞེས་དང་། གཉིས་པ་
ལ་གཉིས། སྤྱི་དང་། ཡན་ལག་གི་དོན་ནོ། ། ནས། གཉིས་པ་ནི། ཆོས་སྐུ་དེ་ཡང་ངོ་བོ་ཉིད་ཀྱི་སྐུ་ལ་སོགས་
པའི་དབྱེ་བས་རྣམ་པ་བཞི་ཡིན་པས་དེ་དག་སྟོན་ནོ། ། ཞེས་དང༌། དང་པོ་ལ་གསུམ་ལས། དང་པོ་ནི། སྐུ་
རྣམས་ཀྱི་གྲངས་ཀྱི་དང་པོ་ངོ་བོ་ཉིད་སྐུ་སྟོན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་གཉིས་ཀ་མི་
འཐད་དེ། ཡིན་ཏེ་ཡན་འབྲེལ་བཀོད་པའི་མཚམས་སྦྱར། དེ་མན་ཆད་ངོ་བོ་ཉིད་སྐུའི་མཚམས་སྦྱར་ཡིན་པའི་
ཕྱིར་ཏེ། རྟོགས་དཀའི་སྣང་བ་ལས། འབྲེལ་བཀོད་པས་མཚམས་སྦྱར། འབྲེལ་བ་ཅན་གྱི་རབ་བྱེད་བཤད།
སྐབས་བསྡུ་བ་དང་གསུམ་ལས། དང་པོ་ནི། སྐད་ཅིག་སྦྱོར་གྱི་འོག་ཏུ་ནས། བྱང་ཆུབ་པ་འབྱུང་བའི་རྒྱུ་མཚན་
གྱིས་ཡིན་པའི་ཕྱིར། ཞེས་དང་། གཉིས་པ་ལ་སྤྱི་དང་། ཡན་ལག་གི་དོན་ནོ། ། ནས། གཉིས་པ་ཡན་ལག་གི་
དོན་ལ། རྟེན་སྐུའི་དབྱེ་བ་དང་། བརྟེན་པ་འཕྲིན་ལས་བཤད་པའོ། ། དང་པོ་ནི། དེ་ཡང་ངོ་བོ་ཉིད་ཀྱི་སྐུ་ལ་
སོགས་པའི་དབྱེ་བས་རྣམ་པ་བཞི་ཡིན་པ་ལ། དང་པོ་ངོ་བོ་ཉིད་ཀྱི་སྐུ་འཆད་དོ། ། ཞེས་གསུངས་པའི་ཕྱིར་ཟེར་ན་
ཞིབ་ཆ་དགོས། ཁ་ཅིག་གིས། གང་ཟག་གང་འདོད་པའི་རྟེན་ལ་གསར་དུ་སངས་རྒྱས་པ་མེད་དེ། དེ་ཡོད་ན་
འདོད་པའི་རྟེན་ཅན་གྱི་རྒྱུན་མཐའ་བ་ཡོད་དགོས་པའི་ཕྱིར་ཏེ། ཡིག་ཆར། འདོད་པའི་རྟེན་ལ་གསར་དུ་འཚང་
རྒྱ་བ་གཅིག་ཡོད་པའི་ཕྱིར་ཏེ། འདོད་པའི་རྟེན་ཅན་གྱི་རྒྱུན་མཐའ་བ་གཅིག་ཡོད་པའི་ཕྱིར། ཞེས་གསུངས་པའི་
ཕྱིར། འོན་ཀྱང་ཁམས་གསུམ་གང་རུང་མིན་པའི་རྟེན་ལ་གསར་དུ་འཚང་རྒྱ་བ་ཡོད་དེ། ཡིག་ཆར། སངས་རྒྱས་
མ་ཐག་པའི་གང་ཟག་ཡིན་ན་འོག་མིན་གྱི་རྟེན་ཅན་ཡིན་དགོས་པར་ཐལ། འཚང་རྒྱ་བ་ཐམས་ཅད་དེའི་ཚེ་འོག་
མིན་གྱི་རྟེན་ལ་འཚང་རྒྱ་དགོས་པའི་ཕྱིར་ན། ཁ་ཅིག་རེ་ཞིག་མ་ཁྱབ་ཟེར། རྩ་བར་འདོད་ན། གདུལ་བྱའི་
དབང་གིས་སངས་རྒྱས་མ་ཐག་པའི་རི་བོང་གི་རྣམ་པ་ཅན་གྱི་སྤྲུལ་སྐུ་དང་། ནོར་བུ་དང་ལྗོན་ཤིང་གི་རྣམ་ཅན་གྱི་
སྤྲུལ་སྐུ་རྣམས་རེ་རེ་ནས་ཆོས་ཅན། དེར་ཐལ། དེའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་འདྲ་བའི་སྤྲུལ་སྐུ་
ཡོད་པའི་ཕྱིར་ཏེ། དེ་དག་དགོན་པར་ལྗོན་ཤིང་ཆེན་པོར་འགྱུར། ། ཞེས་གསུངས་པའི་ཕྱིར། རྩ་བར་འདོད་ན།
འོག་མིན་གྱི་ལུས་རྟེན་ཅན་དུ་ཐལ་ལོ། ། འདོད་པའི་ཕྱིར། འདོད་མི་ནུས་ཏེ། ཁམས་གསུམ་གང་གིའང་ལུས་
རྟེན་ཅན་མ་ཡིན་པའི་ཕྱིར་རོ། ། ཞེས་གསུངས་པའི་ཕྱིར། དེས་ན་འདོད་པའི་གང་ཟག་གི་རྣམ་པ་ཅན་ཡིན་ཀྱང་
འདོད་པའི་རྟེན་ཅན་མ་ཡིན་པའི་དེ་དུ་མ་ཡོད་པའི་ཕྱིར་ཏེ། རི་བོང་གི་རྣམ་པ་ཅན་གྱི་སྤྲུལ་སྐུ་དེ་ཁམས་གསུམ་གང་

• 134 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ག་མ་--
གིའང་རྟེན་ཅན་མ་ཡིན་པའི་ཕྱིར་ཏེ། དེའི་ལུས་རྟེན་ཅན་མ་ཡིན་པའི་ཕྱིར། ཞེས་ཞིབ་ཆ་གནང་བ་ལྟར་ཤིན་ཏུ་
ལེགས་པའི་ཕྱིར་ཟེར། ཡང་ཁ་ཅིག འོ་ན་ཁམས་གསུམ་གང་རུང་མ་ཡིན་པའི་རྟེན་ལ་གསར་དུ་འཚང་རྒྱ་བ་ཡོད་
པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། ཁམས་གསུམ་གང་རུང་མ་ཡིན་པའི་རྟེན་ཅན་གྱི་
རྒྱུན་མཐའ་བ་ཡོད་པར་ཐལ། འདོད་པའི་ཕྱིར། འཁོར་གསུམ། གཞན་ཡང་། སངས་རྒྱས་མ་ཐག་པའི་སྤྲུལ་བ་
ལ་མི་དངོས་གནས་པ་མེད་པར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། དེ་ལས་ཆུ་དངོས་གནས་
པ་མེད་པར་ཐལ་ལོ། ། འདོད་ན། སངས་རྒྱས་མ་ཟད་དགྲ་བཅོམ་གཉིས་དང་དག་སའི་བྱང་འཕགས་ཀྱི་སྤྲུལ་བ་
ལའང་དེ་དག་མཚན་ཉིད་པ་ཡོད་པའི་ཕྱིར་ཏེ། དེ་ལ་དེ་དག་ཡོད་པར་ཡིག་ཆར་གསུངས་པའི་ཕྱིར་ཏེ། སངས་
རྒྱས་ཀྱིས་སྤྲུལ་བའི་འབྱུང་བཞིས་འབྱུང་བཞིའི་གོ་མི་ཆོད་ན་དགོས་མེད་དུ་འགྱུར་བའི་ཕྱིར། གལ་ཏེ་དེ་ལ་མཚན་
ཉིད་པ་ཡོད་ཅེ་ན། དེ་ལ་མི་མཚན་ཉིད་པ་མེད་པའི་རྒྱུ་མཚན་ཅི་ཡིན། གཞན་ཡང་། སངས་རྒྱས་མ་ཐག་པའི་
གདུལ་བྱ་ལ་སྣོད་བཅུད་ཀྱི་རྣམ་པ་མཐའ་ཡས་པས་འདུལ་དགོས་ཡོད་ན་མི་མཚན་ཉིད་པར་སྤྲུལ་ནས་འདུལ་དགོས་
ཀྱི་དེ་མེད་པ་གང་གིས་སྒྲུབ། དེའི་ཚེ་དེ་ལྟ་བུའི་གདུལ་བྱ་མེད་དམ་ཡོད་ཀྱང་སངས་རྒྱས་ཀྱིས་དེ་ལྟར་སྤྲུལ་མི་ནུས་པ་
གང་ཡིན་སོམས་ཤིག གཞན་ཡང་། སངས་རྒྱས་ཀྱི་སྤྲུལ་བ་ལ་ལྷ་མི་ཡོད་ན། སངས་རྒྱས་མ་ཐག་པའི་དེ་ལའང་
ཡོད་དགོས་པའི་ཕྱིར་ཏེ། ཡིག་ཆར། དུས་དེ་དང་དེའི་ཚེ་ན་དེ་ལྟར་སྤྲུལ་ན་སངས་རྒྱས་མ་ཐག་པའི་དུས་ནའང་དེ་
ལྟར་ཡོད་དགོས་ཏེ། དེ་དུས་སུའང་སྤྲུལ་བས་འདུལ་དགོས་ཀྱི་འཇིག་རྟེན་གྱི་ཁམས་མཐའ་ཡས་པ་ན་གདུལ་བྱ་
མཐའ་ཡས་ཡོད་པའི་ཕྱིར་དང་། ཞེས་གསུངས་པའི་ཕྱིར། གཞན་ཡང་། འདོད་པའི་རྟེན་ལ་གསར་དུ་འཚང་རྒྱ་
བ་ཡོད་པར་ཐལ། སློབ་དཔོན་ཀླུ་སྒྲུབ་དེ་ཚེ་འདིར་གསར་དུ་སངས་རྒྱས་པའི་ཕྱིར་ཏེ། རྩ་ཤེའི་ཊིཀ་ཆེན་ལས།
སྤྲིན་ཆེན་དང་རྔ་བོ་ཆེ་ལས་མ་འོངས་པ་ན་འཚང་རྒྱ་བར་གསུངས་པ་ནི་འདོད་པའི་ཁམས་སུ་སྤྲུལ་སྐུའི་འཚང་རྒྱ་
ཚུལ་ཡིན་པས། སྒྲོན་གསལ་ལས་རྣལ་འབྱོར་བླ་མེད་ཀྱི་ལམ་གྱིས་ཀླུ་སྒྲུབ་ཀྱིས་སྐུ་ཚེ་དེ་ཉིད་ལ་རྡོ་རྗེ་འཆང་གི་གོ་
འཕང་ཐོབ་པར་གསུངས་པ་དང་མི་འགལ་ཏེ། སྟོན་པ་ཤཱཀྱ་ཐུབ་པ་ཚེ་ལོ་བརྒྱ་བའི་དུས་སུ་འཚང་རྒྱ་བར་གསུངས་
པ་དང་སྔོན་བསྐལ་བ་དུ་མའི་སྔོན་ནས་སངས་རྒྱས་པར་གསུངས་པ་མི་འགལ་བ་བཞིན་ནོ། ། མགོན་པོ་འདི་འདྲ་
བའི་རླབས་པོ་ཆེའི་གང་ཟག་རྣལ་འབྱོར་བླ་མེད་ཀྱི་ཐེག་པ་པས་ལོ་དྲུག་བརྒྱར་བཞུགས་ཀྱང་འཚང་རྒྱ་མི་ནུས་ན་བླ་
མེད་ཀྱི་རྒྱུད་ནས་གདུལ་བྱ་རབ་ཀྱིས་ཚེ་གཅིག་ལ་རྡོ་རྗེ་འཛིན་པའི་གོ་འཕང་ཐོབ་པར་གསུངས་པ་ལྟར་ཁས་བླངས་
ཀྱང་ཚིག་ཙམ་དུ་ཟད་དོ། ། ཞེས་གསུངས་པའི་ཕྱིར། ཁྱབ་སྟེ། རྔ་བོ་ཆེ་དང་སྤྲིན་ཆེན་ལས། ཀླུ་སྒྲུབ་མ་འོངས་
པ་ན་འཚང་རྒྱ་བར་གསུངས་པ་དགོངས་པ་ཅན་དུ་གསུངས་པའི་ཕྱིར་དང་། རྩ་ཤེའི་རང་ལུགས་ཀྱང་ཕར་ཕྱིན་
ཐེག་པའི་ལུགས་ཡིན་པའི་ཕྱིར་རོ། ། གལ་ཏེ་དེ་སྔགས་ལུགས་ཡིན་ཞེ་ན། འོ་ན་དེ་སྔགས་ལུགས་ལ་སངས་རྒྱས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། ། • 135 •
ཀྱང་འཚང་མ་རྒྱ་བར་ཐལ་ལོ། ། འདོད་ན། མ་འོངས་པ་ན་འཚང་རྒྱ་ངེས་སུ་ཐལ་ལོ། ། འདོད་ན། རྔ་བོ་ཆེ་
དང་། སྤྲིན་ཆེན་ལྟར་ཁས་ལེན་དགོས་པར་ཐལ་ལོ། ། གཞན་ཡང་། མདོ་སྔགས་ལུགས་ཀྱི་སངས་འཕགས་
གཉིས་དོན་གཅིག་མ་ཡིན་པར་ཐལ་ལོ། ། ཁྱོད་ཀྱི་ཞིབ་ཆ་འཐད་པའི་ཕྱིར། འདོད་མི་ནུས་ཏེ། དེ་གཉིས་དོན་
གཅིག་ཡིན་པའི་ཕྱིར་ཏེ། སྔགས་རིམ་ལས། ཐེག་པ་གཉིས་སུ་འབྱེད་པའི་རྒྱུ་མཚན་དང་། ལམ་ལ་ཁྱད་པར་ཡོད་
ཀྱང་འབྲས་བུ་ལ་མཆོག་དམན་མེད་པར་བསྟན་པའོ། ། ཞེས་དང་། དེས་ན་བཅུ་གཅིག་པ་ཀུན་ཏུ་འོད་ཀྱི་ས་ཉིད་
རྡོ་རྗེ་འཆང་གིས་དང་དོན་གཅིག་ཏུ་བྱ་ལ། དེ་ཉིད་མདོ་སྡེ་ལས་གྲངས་མེད་གསུམ་དང་། རྒྱུད་སྡེ་ནས་ཚེ་གཅིག་
ལ་འགྲུབ་པར་གསུངས་པར་ཤེས་པར་བྱ་ཡི་རྡོ་རྗེ་འཆང་ཞེས་གསུངས་པས་ཕར་ཕྱིན་ཐེག་པའི་འབྲས་བུ་མིན་ནོ་སྙམ་
དུ་མི་བཟུང་སྟེ། ཞེས་གསུངས་པའི་ཕྱིར། ཁྱབ་སྟེ། ཐེག་པ་གཉིས་ཀྱི་འབྲས་བུ་ལ་ཁྱད་པར་མེད་པར་གསུངས་
པའི་ཕྱིར་རོ། ། འོན་ཀྱང་གྲུབ་མཐའ་ཆེན་མོར། སློབ་དཔོན་འདིས་རྟོགས་པ་བརྙེས་པའི་ཚུལ་ནི་ཚེ་དེ་ལ་སྔགས་
ལུགས་ལྟར་ན་སངས་རྒྱས་ཤིང་། མདོ་ལྟར་ནའང་ས་བརྒྱད་པ་ ཐོབ་ཅིང་ཞེས་གསུངས་པ་ནི་རྗེའི་གསུང་དང་
དངོས་སུ་འགལ་བས་དཔྱད་གཞི་ཆེའོ། ། གཞན་ཡང་། གཟུགས་ཀྱི་ཁམས་ཀྱི་འོག་མིན་དུ། ། ཞེས་པས་གཟུགས་
ཀྱི་རྟེན་མིན་པའི་རྟེན་ལ་གསར་དུ་འཚང་རྒྱ་བ་མེད་པར་མ་བསྟན་པར་ཐལ། དེ་འདྲའི་རྟེན་ལ་གསར་དུ་འཚང་རྒྱ་
བ་ཡོད་པའི་ཕྱིར་ཏེ། རི་བོང་རྣམ་ཅན་དེ་ཡིན་པའི་ཕྱིར། འཁོར་གསུམ། གཞན་ཡང་། ཁམས་གསུམ་གང་རུང་
མ་ཡིན་པའི་རྟེན་ཅན་གྱི་རྒྱུན་མཐའ་བ་ཡོད་པར་ཐལ། དེ་འདྲ་བའི་སངས་རྒྱས་མ་ཐག་པ་ཡོད་པའི་ཕྱིར། འདི་ལ་
ཁོས་མ་ཁྱབ་སྟེ། དེ་འདྲ་བའི་སངས་རྒྱས་མ་ཐག་པ་དེ་ཁམས་གསུམ་གང་རུང་གི་རྟེན་ཅན་དུ་འདོད་ན། འདོད་
པའི་རྟེན་ཅན་དུ་འདོད་དགོས་ལ། དེ་ལྟར་ན་འདོད་པའི་རྟེན་ལ་གསར་དུ་འཚང་རྒྱ་བ་མེད་པར་གསུངས་པར་
འགལ་བར་འགྱུར་བའི་ཕྱིར་ཞེ་ན། འོ་ན་རི་བོང་རྣམ་ཅན་གྱི་དེ་ཁམས་གསུམ་གང་རུང་མིན་པའི་རྟེན་ཅན་དུ་མི་
རིགས་པར་ཐལ། དེ་ཡིན་ན་ཁམས་གསུམ་གང་རུང་མིན་པའི་རྟེན་ལ་གསར་དུ་འཚང་རྒྱ་བ་མེད་པར་གསུངས་པ་
དང་འགལ་བར་འགྱུར་བའི་ཕྱིར་རོ། ། ཞེས་ཟེར་བ་སོགས་ལ་ཞིབ་ཆ་དགོས། གཞན་ཡང་། འདོད་པའི་རྟེན་ལ་
གསར་དུ་སངས་རྒྱས་པ་ཡོད་པར་ཐལ། སྐལ་བཟང་མིག་འབྱེད་ལས། འདིར་སྒོ་མང་གི་བླ་མ་དག་གི་གསུངས་
ལས་ནས་གཟུགས་ཀྱི་རྟེན་ལ་འདོད་པའི་རྟེན་དུ་གསར་དུ་སངས་རྒྱས་པ་ཡོད་པར་ཐལ། ཞེས་སོགས་གསུངས་པའི་
ཕྱིར་ན་བརྟག ཁ་ཅིག་གིས། མདོ་སྡེ་རྒྱན་དང་ཙནྡྲ་གོ་མིས་ཡེ་ཤེས་དང་པོ་གསུམ་ལོངས་སྐུ་དང་ཐ་མ་སྤྲུལ་སྐུར་
བཤད་པ་ནི་ལོངས་སྤྲུལ་གྱི་བདག་རྐྱེན་ཡིན་པ་ལ་དགོངས་ཏེ། ཡིག་ཆར། དེས་ན་མདོ་སྡེ་རྒྱན་དང་ཙནྡྲ་གོ་མིའི་
གསུང་གི་ཚིག་ཟིན་ལ་ཡེ་ཤེས་བཞིའི་དང་པོ་གསུམ་ལོངས་སྐུ་དང་། ཕྱི་མ་སྤྲུལ་སྐུར་བཤད་ཀྱང་ཡེ་ཤེས་བཞི་ཀས་
ལོངས་སྤྲུལ་གྱི་བདག་རྐྱེན་བྱེད་ཚུལ་ལ་དགོངས་པ་ཡིན་པའི་ཕྱིར་ཏེ། ཞེས་གསུངས་པའི་ཕྱིར་ཟེར། ཡང་ཁ་ཅིག

• 136 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
དེ་མི་འཐད་པར་ཐལ། དེ་བཞིས་ལོངས་སྤྲུལ་གྱི་བདག་རྐྱེན་བྱེད་ཚུལ་མེད་པའི་ཕྱིར་ཏེ། དེ་བཞི་གྲུབ་པ་ལོངས་
སྤྲུལ་གྲུབ་པ་དུས་མཉམ་པའི་ཕྱིར། ཁྱབ་སྟེ། ཆོས་དེའི་བདག་རྐྱེན་ཡིན་ན། ཆོས་དེའི་རྒྱུ་ཡིན་དགོས་པའི་ཕྱིར་
ཟེར་ན་ཞིབ་ཆ་དགོས། ཁ་ཅིག་གིས། གང་ཟག་གང་གསར་དུ་འཚང་རྒྱ་བའི་གནས་ཡིན་ན། འོག་མིན་སྟུག་པོ་
བཀོད་པ་ཡིན་དགོས་ཏེ། ཡིག་ཆར། འོག་མིན་སྟུག་པོ་བཀོད་པ་ཞེས་བྱ་བའི་གནས་དེར་སངས་རྒྱས་པ་ཡིན་པའི་
ཕྱིར་ཏེ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ལོངས་སྐུའི་གནས་ལ་འོག་མིན་
གྱིས་མ་ཁྱབ་པའི་ཕྱིར་ཏེ། དེ་ལ་དུ་མ་ཡོད་པའི་ཕྱིར་ཏེ། སྨྲ་ཏིའི་མཚན་བརྗོད་འགྲེལ་བ་ལས། ལོངས་སྐུའི་
གནས་ཁྱད་པར་ཅན་འོག་མིན་དང་། གནས་པདྨ་ཅན་དང་། བདེ་བ་ཅན་དང་། ཞེས་གསུངས་པའི་ཕྱིར་ཟེར་
ན་ཞིབ་ཆ་དགོས། ཁ་ཅིག་གིས། རྒྱང་འཕེན་པ་དང་དཔྱོད་པ་བས་སངས་རྒྱས་རང་སྣང་ལ་དངོས་པོ་རྣམས་མི་
སྣང་ལ། གཞན་ངོར་གཟིགས་པར་འདོད་པ་ཡིན་ཏེ། ཡིག་ཆར། རྒྱང་འཕེན་དང་དཔྱོད་པ་བས་དངོས་པོ་འདི་
སངས་རྒྱས་རང་སྣང་ལ་མ་གཟིགས་ལ། གཞན་ངོར་གཟིགས་ཟེར་བའང་ཁེགས་ཤིང་འདི་དག་འགོག་སླ། ཞེས་
གསུངས་པའི་ཕྱིར་ཟེར ། ཡང་ཁ་ཅིག དེ་ནི་གཏན་ནས་མི་འཐད་དེ། དེ་ནི་བོད་སྔ་རབས་པའི་བཤད་ཚུལ་དུ་
ལམ་རིམ་སོགས་ལས་གསུངས་པ་ལྟར་ཡིག་ཆ་རྣམས་སུའང་ལན་མང་དུ་གསུངས་པས། སྔ་རབས་པའི་འདོད་ཚུལ་
ཡིན་གྱི། རྒྱང་འཕེན་པའི་འདོད་ཚུལ་མ་ཡིན་པའི་ཕྱིར་ཏེ། རྒྱང་འཕེན་པས་དེ་ལྟར་མི་འདོད་པའི་ཕྱིར་ཏེ། དེ་
ཐར་པ་དང་ཐམས་ཅད་མཁྱེན་པ་ལ་སྐུར་བ་འདེབས་པའི་གང་ཟག་ཡིན་པའི་ཕྱིར་ཟེར་ན་བརྟག ཁ་ཅིག་གིས།
འབྲས་བུ་སྐྱེ་དུས་དང་རྒྱུ་འགག་དུས་གཉིས་མཉམ་སྟེ། ཡིག་ཆར། ཊཱིཀ་ཆེན་དེ་ཉིད་སྣང་བ་ལས། འབྲས་བུ་སྐྱེ་
བའི་དུས་ནི་རྒྱུ་འགག་དུས་ལ་བྱ་དགོས་ཀྱི། ཞེས་དྲངས་ནས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་
པར་ཐལ། དངོས་པོ་ཡིན་ན། ཁྱོད་ཀྱི་སྐྱེ་དུས་དང་འགག་དུས་དུས་མཉམ་མ་ཡིན་པས་ཁྱབ་པའི་ཕྱིར་ཏེ། སྐབས་
བཞི་པའི་མཐའ་དཔྱོད་ལས། དངོས་པོ་ལ་རང་གི་སྐྱེ་གནས་འཇིག་པའི་དུས་གསུམ་རིམ་ཅན་དུ་གྲུབ་པའི་ཁྱབ་
པའི་ཕྱིར། ནས། རང་གི་འགག་དུས་དང་རང་གི་འཇིག་དུས་དོན་གཅིག་ཡིན་པའི་ཕྱིར། ཞེས་གསུངས་པའི་
ཕྱིར་ཟེར་ན་བརྟག ཁ་ཅིག་གིས། སངས་རྒྱས་ཀྱི་སྐུ་ལ་བཞིར་གྲངས་ངེས་པ་ཡིན་ཏེ། ངོ་བོ་ཉིད་ལོངས་རྫོགས་
བཅས་དང་། ། ཞེས་སོགས་རྩ་འགྲེལ་གྱིས་བསྒྲུབ་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། དེ་
གཉིས་སུ་ གྲངས་ངེས་ པར་ བཤད་ པའང་ཡོད་དེ། རིན་ཆེན་ཕྲེང་བར། སངས་རྒྱས་རྣམས་ཀྱི་གཟུགས་སྐུ་
འདིར། ། བསོད་ནམས་ཚོགས་ལས་བྱུང་བ་སྟེ། ། ཆོས་ཀྱི་སྐུ་ནི་མདོར་བསྡུ་ན། རྒྱལ་པོ་ཡེ་ཤེས་ཚོགས་ལས་
འཁྲུངས། ། ཞེས་ཆོས་གཟུགས་ཀྱི་སྐུ་གཉིས་དང་། རིག་པ་དྲུག་ཅུ་བར་ཡང་དེ་ལྟར་གསུངས། རྒྱུད་བླར། རང་
དོན་གཞན་དོན་དོན་དམ་སྐུ་དང་ནི། ། དེ་ལ་བརྟེན་པའི་ཀུན་རྫོབ་སྐུ་ཉིད་དེ། ། ཞེས་ངོ་བོ་ཉིད་ལ་རང་དོན་དོན་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 137 .
དམ་པའི་སྐུ་དང་། ལོངས་སྤྲུལ་གཉིས་ལ་གཞན་དོན་ཀུན་རྫོབ་པའི་སྐུ་གཉིས་དང་། གསུམ་དུ་གྲངས་ངེས་པར་
གསུངས་པའང་ཡོད་དེ། མདོ་སྡེ་རྒྱན་ལས། སྐུ་གསུམ་དག་གིས་སངས་རྒྱས་ཀྱི། ། སྐུ་བསྡུས་པར་ནི་ཤེས་བྱ་
སྟེ། ། སྐུ་གསུམ་དག་གི་རང་བཞིན་གྱི། ། དོན་འདི་རྟེན་དང་བཅས་པར་བསྟན། ། ཅེས་ལོངས་སྐུ་རང་དོན།
སྤྲུལ་སྐུ་གཞན་དོན། ངོ་བོ་ཉིད་སྐུ་དེ་གཉིས་ཀྱི་རྟེན་དུ་གསུངས་ཏེ། རྒྱུད་བླར། དེའི་དབྱེ་ཟབ་དང་སོགས་ཀྱིས་
ཀྱང་ལོངས་སྤྲུལ་ངོ་བོ་ཉིད་སྐུ་གསུམ་དུ་གསུངས་ལ། ཆོས་དབྱིངས་བསྟོད་པར། ཆོས་ལོངས་སྤྲུལ་བའི་སྐུ་གསུམ་
དུ་གསུངས་སོ། ། བཞིར་གསུངས་པ་ཡོད་དེ། སྔར་དྲངས་པའི་དོན་འགྲེལ་བ་ཆེ་ཆུང་གཉིས་ཀར་ངོ་བོ་ཉིད།
ལོངས། ཡེ་ཤེས། སྤྲུལ་སྐུ་བཞིར་བཞེད། ལྔར་གསུངས་པ་ཡོད་དེ། ལོངས་སྐུ་ཆེ་ཆུང་གཉིས། ཡེ་ཤེས། ངོ་བོ་
ཉིད། སྤྲུལ་སྐུ་ལྔ་དང་། ངོ་བོ་ཉིད། ལོངས། ཡེ་ཤེས། སྤྲུལ་སྐུ་ལ་རྣམ་སྨིན་ཡིན་མིན་གཉིས་ཏེ་ལྔ་སྟེ། ཚིག་
གསལ་ལས། ཡང་ཁ་ཅིག་ནི་ལོངས་སྤྱོད་རྫོགས་པའི་སྐུ་ལ་མངོན་པར་རྫོགས་པར་བྱང་ཆུབ་པ་ས་བཅུ་བའི་བྱང་
ཆུབ་སེམས་དཔའ་རྣམས་འབའ་ཞིག་གི་སྣང་བའི་ལམ་དུ་གྱུར་པ་ལོངས་སྤྱོད་རྫོགས་པ་ཆེན་པོའི་སྐུའི་ཇི་སྐད་བཤད་
པའི་ཡེ་ཤེས་རྣམས་ཀྱི་གཞིར་གྱུར་པ་དང་། ས་རབ་ཏུ་དགའ་བ་ལ་སོགས་པ་ལ་གནས་པའི་སྣང་བའི་ལམ་དུ་གྱུར་པ་
སྤྲུལ་བའི་སྐུ་ལ་ལོངས་སྤྱོད་རྫོགས་པར་བཏགས་པ་དང༌། སྤྲུལ་བའི་སྐུ་སྟེ་ལྔར་འདོད་དོ། ། གཞན་དག་ནི་སྤྲུལ་
བའི་སྐུ་ལ་རྣམ་པར་སྨིན་པ་དང་། རྣམ་པར་སྨིན་པ་མ་ཡིན་པའི་དབྱེ་བས་སྐུ་ལྔར་སྟོན་པར་བྱེད་དོ། ། ཞེས་
སོ། ། རྟོགས་དཀར་ཕྱེ་མ་ལྟར་ལྔ། སློབ་དཔོན་འཇམ་དཔལ་གྲགས་པས་ངོ་བོ་ཉིད་ཀྱི་སྐུ་དང་། ཆོས་ཀྱི་སྐུ་དང་།
ཡེ་ཤེས་ཀྱི་སྐུ་སྟེ། ཆོས་སྐུའི་དབྱེ་བ་གསུམ་དང་ལོངས་སྤྱོད་རྫོགས་པའི་སྐུ་དང་། སྤྲུལ་བའི་སྐུའོ། ། ཞེས་དང་།
སློབ་དཔོན་སྒེག་པའི་རྡོ་རྗེས། ངོ་བོ་ཉིད་དང་ལོངས་སྤྱོད་རྫོགས་པ་དང་རྣམ་པར་སྨིན་པ་དང་སྤྲུལ་བ་དང་ཆོས་ཀྱི་
སྐུའོ། ། ཞེས་པ་ལྟར་རོ་ཞེས་གསེར་ཕྲེང་ལས་སོ་ཞེས་ཟེར། ཁོ་ན་རེ། གཞུང་དེ་དག་གི་བཤད་ཚུལ་འཐད་ན།
འོ་ན་ལོངས་སྐུ་དེ་རང་དོན་དང་། གཞན་དོན་གྱི་སྐུ་གཉིས་ཀ་ཡིན་པར་ཐལ། སྔར་དྲངས་པའི་ལུང་དེ་དག་འཐད་
པའི་ཕྱིར། འདོད་མི་ནུས་ཏེ། དེ་གཉིས་འགལ་བ་ཡིན་པའི་ཕྱིར་ཏེ། ཀུན་རྫོབ་དང་དོན་དམ་པའི་དེ་གཉིས་
འགལ་བའི་ཕྱིར་ཟེར་ན་བརྟག ཁ་ཅིག་གིས། སློབ་དཔོན་སྐུ་བཞིར་བཞེད། འཕགས་པ་མི་བཞེད་དེ་གསེར་
ཕྲེང་ལས། བཞིར་བཞེད་པ་དང༌། དེ་མི་བཞེད་པའི་ལུགས་བཀོད། ནས། གཉིས་པ་ནི། ཉི་སྣང་ལས། ད་ནི་
ཆོས་ཀྱི་སྐུ་བརྗོད་པར་བྱ་བ་ཡིན་ལ་དེ་ནི་རྣམ་པ་གསུམ་དུ་རིག་པར་བྱ་སྟེ། ངོ་བོ་ཉིད་ཀྱི་སྐུ་དང་ལོངས་སྤྱོད་རྫོགས་
པའི་སྐུ་དང་སྤྲུལ་བའི་སྐུའོ་ཞེས་གསུངས་ཏེ། ཞེས་དང་། རྣམ་བཤད་ལས་ཀྱང་འཕགས་པས་སྐུ་བཞི་མི་བཞེད་
པར་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། འཕགས་སེང་གཉིས་ཀས་སྐུ་
གསུམ་དང་བཞིར་འདོད་མི་འདོད་ཀྱི་ཁྱད་པར་ཅུང་ཟད་ཀྱང་མེད་ལ། སྐུའི་བསྟན་ཚུལ་ལ་འདོད་ཚུལ་མི་མཐུན་

• 138 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
པའི་ཕྱིར་ཏེ། རྟོགས་དཀའི་སྣང་བ་ལས། གཞན་དག་ན་རེ། འཕགས་པ་ལྟར་ན། ངོ་བོ་ཉིད་སྐུ་དང་། ལོངས་
སྤྱོད་རྫོགས་པའི་སྐུ་དང་སྤྲུལ་བའི་སྐུ་སྟེ་གསུམ་ཁོ་ནར་ངེས་པ་ཡིན་ལ། སློབ་དཔོན་ལྟར་ན་ཟག་མེད་ཀྱི་ཡེ་ཤེས་ཉེར་
གཅིག་པོ་རྣམས་ཆོས་ཀྱི་སྐུ་ཞེས་སྐུ་ལོགས་པར་རྣམ་པར་བཞག་ནས་སྐུ་བཞི་ཁོ་ནར་བཞེད་ཀྱི་སྐུ་གསུམ་དུ་མི་བཞེད་
དོ་ཞེས་ཟེར་རོ། ། དེ་ནི་མི་འཐད་དེ། ནས། དེ་དག་གིས་བརྒལ་ལན་ནི་ཚིག་དོན་གྱིས་རྟོགས་པར་ནུས་སོ། །
ཞེས་སོ། ། ཡིག་ཆར་ཡང་། དེ་གཉིས་སྐུའི་གྲངས་ངེས་ཙམ་ལ་མི་རྩོད་དེ། དེ་གཉིས་ཀས་ཡེ་ཤེས་ཆོས་སྐུ་མདོ་
དང་ཐོགས་མེད་སྐུ་མཆེད་རྒྱུད་བླ་སོགས་ལས་བཤད་པ་མཐོང་མཉམ་པ་དང་ཁས་ལེན་མཉམ་ཡིན་པའི་ཕྱིར།
གཞན་དུ་འཕགས་པས་ཡེ་ཤེས་ཆོས་སྐུ་ཁས་མི་ལེན་ན་དེ་འཕགས་པར་མི་རུང་བར་ཐལ། དེ་སངས་རྒྱས་ཀྱི་སའི་ཡེ་
ཤེས་ཆོས་སྐུའི་ངོ་བོར་གྱུར་པའི་ཐམས་ཅད་མཁྱེན་པ་མཐའ་དག་མེད་པར་ལྟ་བའི་གང་ཟག་ཡིན་པའི་ཕྱིར། ཁྱབ་
སྟེ། མེད་ལྟ་མཐོང་སྤང་ཡིན་པའི་ཕྱིར། དེ་གཉིས་སྐུའི་བསྟན་ཚུལ་གཅིག་ལ་རྩོད་ཀྱང་སྐུ་བཞི་ཀའི་བསྟན་ཚུལ་ལ་
མི་རྩོད་དེ། ལོངས་སྐུ་བསྟན་ཚུལ་ལ་མི་རྩོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། རྩོད་མི་རྩོད་ནི་ཁས་
ལེན་མི་མཐུན་ན་རྩོད་ཀྱི། མཐུན་ན་མི་དགོས་པའི་ཕྱིར་ཟེར། ཁོ་ན་རེ། ཁྱོད་ཀྱི་བཤད་ཚུལ་དེ་མི་འཐད་པའི་
ཕྱིར་ཏེ། གསེར་ཕྲེང་ལས། སྐུའི་གྲངས་ལ་རྩོད་པའི་སྐབས་སུ། ཞེས་གསུངས་པའི་ཕྱིར། ཁྱབ་སྟེ། སྤྱིར་
འཕགས་པས་ཡེ་ཤེས་ཆོས་སྐུ་འདོད་མི་འདོད་གང་ཡིན་ཀྱང་རུང་། སྐབས་འདིར་དངོས་བསྟན་གྱི་སྐུའི་གྲངས་ལ་
རྩོད་པར་ཤིན་ཏུ་གསལ་བའི་ཕྱིར། གཞན་ཡང་། སློབ་དཔོན་ལུགས་གཞིར་བཞག འཕགས་པས་བྱང་ཆུབ་
ཕྱོགས་མཐུན་ཞེས་སོགས་ཀྱིས་འབྲས་བུ་ཆོས་སྐུ་མཚོན་བྱེད་ཀྱི་སྐུ་བཞིའི་ནང་གི་ཡེ་ཤེས་ཆོས་སྐུ་དངོས་སུ་གཙོ་བོར་
བསྟན་པར་འདོད་དམ་མི་འདོད། འདོད་ན། སྐུའི་བསྟན་ཚུལ་ལ་རྩོད་པར་འདོད་པ་ཉམས་སོ། ། མི་འདོད་ན།
འཕགས་པར་མི་རུང་བར་ཐལ། དེ་ལྟར་བསྟན་པ་ལ་བསྟན་པ་མ་ཡིན་པར་འདོད་ལ། དེ་ལྟར་འཛིན་པ་སྐུར་
འདེབས་ཡིན་པའི་ཕྱིར་ཟེར་ན་དཔྱད་གཞི་ཆེ། ཁ་ཅིག་གིས། མཐོང་ལམ་བར་ཆད་མེད་ལམ་གྱི་ཚེ་དེའི་ངོས་སྐལ་
གྱི་སྤང་བྱ་མེད་ཀྱང་སྐྱེ་མི་རུང་བའི་ཆོས་ཅན་དུ་བྱས་པ་མ་ཡིན་ཏེ། དེའི་ཚེ་དེ་སྤངས་པའི་འགོག་བདེན་མ་ཐོབ་པའི་
ཕྱིར། ཁྱབ་སྟེ། ཡིག་ཆར། བར་ཆད་མེད་ལམ་དུས་ན་ལག་རྗེས་གྲུབ་ཚར་བར་ཐལ། བར་ཆད་མེད་ལམ་གྱི་
དུས་ནས་དེ་གཏན་ནས་སྐྱེར་མི་རུང་བྱས་ཟིན་པའི་ཕྱིར་ཏེ། རྣམ་བཤད་ལས། ངོས་སྐལ་གྱི་སྤང་བྱ་དེ་མེད་ཅིང་
སྐྱེར་མི་རུང་བའི་ཆོས་ཅན་ཡིན་ཡང་། ཞེས་གསུངས་པའི་ཕྱིར་ན་མ་ཁྱབ་སྟེ། དེ་དུས་ན་མེད་ཅིང་དེ་ཕྱིན་ཆད་སྐྱེ་
མི་སྲིད་ཀྱང་ཞེས་པའི་དོན་ཡིན་ལ་དེ་ཙམ་ལ་སྐྱེ་མི་རུང་གི་ཆོས་ཅན་དུ་བྱས་པས་མ་ཁྱབ་པའི་ཕྱིར། ཞེས་དང་།
བར་ཆད་མེད་ལམ་གྱི་ཚེ་དེ་འགག་ཚར་ཀྱང་གཏན་ནས་སྐྱེ་མི་རུང་མ་བྱས་པའི་ཕྱིར་ཏེ། མི་གཅིག་གིས་རྐུན་པོ་ཕྱིར་
དབྱུང་པ་དང་སྒོ་འཕར་གཅོད་པར་མ་བྱས་ཚེ་རྐུན་པོ་ཕྱིར་དབྱུང་ཐུབ་ཀྱང་སྒོ་གཅོད་མ་ཐུབ་པས་ད་དུང་རྐུན་པོ་

· 139 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད། 
འོང་རུང་ལྟ་བུ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། བར་ཆད་
མེད་ལམ་ཡིན་ན། རང་གི་ངོས་སྐལ་གྱི་སྤང་བྱ་སྐྱེ་མི་རུང་བའི་ཆོས་ཅན་དུ་བྱས་པས་ཁྱབ་པའི་ཕྱིར་ཏེ། མཐོང་
ལམ་བར་ཆད་མེད་ལམ་དེ་མཐོང་སྤང་ཉོན་མོངས་སྐྱེ་མི་རུང་བའི་ཆོས་ཅན་དུ་བྱས་པའི་ཕྱིར་ཏེ། སྐབས་དང་པོའི་
མཐའ་དཔྱོད་ལས། མཐོང་ལམ་བར་ཆད་མེད་ལམ་གྱི་དུས་སུ་ངོས་སྐལ་གྱི་སྤངས་པའི་འགོག་བདེན་ཐོབ་པར་ཐལ།
དེའི་དུས་སུ་ངོས་སྐལ་གྱི་སྤང་བྱ་སྤངས་ཟིན་པའི་ཕྱིར། དེར་ཐལ། དེའི་དུས་སུ་ངོས་སྐལ་གྱི་སྤང་བྱ་སྐྱེ་མི་རུང་གི་
ཆོས་ཅན་དུ་བྱས་པའི་ཕྱིར་ན་མ་ཁྱབ། ཅེས་དང་། གཞན་ཡང་། སྒོ་འཕར་གཅོད་པ་རྣམ་གྲོལ་དང་སྦྱར་མི་རུང་
བའི་ཕྱིར་ཏེ། དེ་ལྟར་རྣམ་བཤད་ལས་གསུངས་པའི་ཕྱིར་ཏེ། ལུང་སྔར་དྲངས་ཟིན་པའི་ཕྱིར། ཁོ་ན་རེ། རྣམ་
བཤད་ལས་དེ་ལྟར་གསུངས་པ་དེ་སྒོ་འཕར་གཅོད་པ་དེ་རྣམ་གྲོལ་ལམ་གྱི་སྤང་བྱ་སྤངས་ཚུལ་དང་སྦྱར་མི་རུང་ཞེས་
པ་ཡིན་གྱི། སྒོ་འཕར་གཅོད་པ་རྣམ་གྲོལ་ལམ་དང་སྦྱར་མི་རུང་ཞེས་པ་མ་ཡིན་པའི་ཕྱིར་ཏེ། ཡིག་ཆར། དེ་ལ་ཁོ་
ན་རེ། དེ་ལྟར་མི་འཐད་པར་ཐལ། སྒོ་འཕར་གཅོད་པ་རྣམ་གྲོལ་ལམ་གྱི་དུས་ལ་སྦྱོར་མི་རིགས་པའི་ཕྱིར་ཏེ། དེ་
རྣམ་གྲོལ་ལམ་གྱིས་སྤང་བྱའི་གཉེན་པོ་བྱེད་ཚུལ་ལ་སྦྱོར་མི་རིགས་པའི་ཕྱིར་ན་མ་ཁྱབ་སྟེ། ཞེས་སོགས་གསུངས་
པའི་ཕྱིར་ཟེར་ན། སྒོ་འཕར་གཅོད་པ་རྣམ་གྲོལ་ལམ་དང་སྦྱོར་མི་རུང་བར་རྣམ་བཤད་ལས་ཆེས་གསལ་བས་དེ་ལ་
སུས་ཀྱང་སྙོན་མི་རུང་ལ། དེས་ན་ཡིག་ཆའི་དགོངས་པ་འཚོལ་དགོས་སོ། ། ཁ་ཅིག་གིས། རྒྱུན་མཐའི་རྒྱུད་ལ་
རྟོག་པ་མེད་དེ། ཡིག་ཆར། སྔར་གྱི་ཞེན་རིག་གི་ལམ་རྣམས་འདིའི་དུས་སུ་འཁྲུལ་བའི་རྟོག་པའི་ངོ་བོ་འགག་ནས་
དེའི་རྟོག་མེད་དུ་འགྱུར་ཉེ་ཡང་མངོན་གྱུར་དུ་སྐྱེ་མ་ཐུབ་པ་ཙམ་ཡིན་ཏེ། དེའི་དུས་སུ་མི་རྟག་སོགས་མངོན་སུམ་དུ་
རྟོགས་པའི་མངོན་སུམ་ཡོད་ཀྱང་མངོན་དུ་གྱུར་མ་ཐུབ་པ་བཞིན་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག རྒྱུན་མཐའི་ཡེ་ཤེས་ཐོབ་ཁ་མའི་གང་ཟག་གི་རྒྱུད་ཀྱི་ལས་འབྲས་ཀྱི་འབྲེལ་བ་བྲམོ་རྟོགས་པའི་རྟོག་པ་
དང་རྣམ་མཁྱེན་འཛིན་པའི་རྟོག་པ་རྣམས། རང་རྒྱུད་ལྡན་གྱི་གང་ཟག་རྒྱུན་མཐའི་ཡེ་ཤེས་ཐོབ་ཚེ་དེ་དག་རྟོག་པ་
མ་ཡིན་པར་འགྱུར་བར་ཐལ། ཁྱོད་ཀྱི་དམ་བཅའ་འཐད་པའི་ཕྱིར། འདོད་ན། རང་ཡུལ་དེ་དོན་སྤྱིའི་ཚུལ་གྱིས་
རྟོགས་པའི་བློ་མ་ཡིན་པར་འགྱུར་བར་ཐལ། འདོད་པའི་ཕྱིར། འདོད་ན། རྒྱུན་མཐའི་རྒྱུད་ཀྱི་དེ་གཉིས་རྟོགས་
པའི་བློ་ཆོས་ཅན། ཡུལ་དེ་གཉིས་མངོན་སུམ་དུ་རྟོགས་པར་ཐལ། དངོས་སུ་རྟོགས་ལ་ཡུལ་དེའི་དོན་སྤྱི་མ་ཤར་
བའི་ཕྱིར། འདོད་ན། རྟོག་མེད་དུ་གྱུར་ཉེ་མ་ཡིན་པར་ཐལ་ལོ། ། དེ་དེར་གྱུར་ཟིན་པའི་ཕྱིར། གཞན་ཡང་།
སྔར་གྱི་རྟོག་པ་རྣམས་རྟོག་པ་མ་ཡིན་པར་གྱུར་ནས་རྟོག་མེད་དུ་མ་གྱུར་བའི་སྐབས་ཡོད་པར་གསུངས་པའང་མི་
འཐད་དེ། བློ་གང་དང་གང་རྟོག་པ་མ་ཡིན་པར་གྱུར་ན་རྟོག་མེད་དུ་གྱུར་པས་ཁྱབ་པའི་ཕྱིར་ཏེ། རྟོག་པ་མ་ཡིན་
ན་རྟོག་མེད་ཡིན་པས་ཁྱབ་པའི་ཕྱིར་ཏེ། རྟོག་པ་དང་རྟོག་མེད་གང་རུང་མ་ཡིན་པའི་ཤེས་པ་མེད་པའི་ཕྱིར་ཏེ།

• 140 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཞེན་རིག་གིས་སྟོང་པ་རྟོག་མེད་ཀྱི་མཚན་ཉིད་ཡིན་པའི་ཕྱིར། དེས་ན་སློབ་པའི་རྒྱུད་ཀྱི་རྒྱུ་འབྲས་མན་ངག་བདུན་
པོ་གང་རུང་ལ། རྟོག་པས་ཁྱབ་པར་གསུངས་པ་ལྟར་ཁས་ལེན་དགོས་པའི་ཕྱིར་ཟེར་བ་སོགས་ལ་དཔྱད་དགོས་
སོ། ། ཁ་ཅིག་གིས། རྒྱུན་མཐའ་བས་སངས་རྒྱས་པའི་ཚེ་སྐུ་བཞི་གཅིག་ཅར་གྲུབ་པ་ཡིན་ཏེ། རྒྱུན་མཐའ་བ་རང་
ཉིད་ལོངས་སྐུའི་ཉེར་ལེན་དང་། རྒྱུན་མཐའི་བར་ཆད་མེད་ལམ་དེ་ཡེ་ཤེས་ཆོས་སྐུའི་ཉེར་ལེན་སོགས་ཡིན་པའི་
ཕྱིར་ཏེ། ཡིག་ཆར། རྒྱུན་མཐའ་བས་རྣམ་གྲོལ་ལམ་དེའི་ཚེ་སྐུ་བཞི་ཅིག་ཅར་དུ་མངོན་དུ་བྱེད་པ་ཡིན་ཏེ། དེའི་
ཚེ་སྔར་དེ་མ་ཐག་པའི་གཉིས་སྣང་ནུབ་པའི་མཉམ་བཞག་ཡེ་ཤེས་དེ་མཉམ་རྗེས་ངོ་བོ་གཅིག་པའི་ཡེ་ཤེས་ཆོས་སྐུར་
གྱུར། དེའི་སྔ་རོལ་གྱི་བར་ཆད་མེད་ལམ་གྱི་ཆོས་ཉིད་དེ་སྒྲིབ་བྲལ་གྱི་ངོ་བོ་ཉིད་སྐུར་གྱུར། དེའི་ཚེ་མཚན་དཔེས་
སྐུ་བརྒྱན་པའི་རྒྱུན་མཐའ་བ་དེ་ལོངས་སྐུར་གྱུར་ཅིང་། དེའི་ཚེ་སྔོན་གྱི་སྨོན་ལམ་གྱི་སྟོབས་ཀྱིས་ཀུན་སློང་མེད་པར་
ཕྱོགས་བཅུའི་སྤྲུལ་སྐུའི་ཞིང་སོ་སོར་སྤྲུལ་སྐུ་མཐའ་ཡས་པ་འབྱུང་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག སངས་རྒྱས་མ་ཐག་པའི་སྤྲུལ་སྐུའི་ཉེར་ལེན་མེད་པར་ཐལ། རྒྱུན་མཐའ་པ་དེ་ལོངས་སྐུའི་ཉེར་ལེན་ཡིན་
པའི་ཕྱིར། རྟགས་ཁས། ཁྱབ་སྟེ། ལོངས་སྤྲུལ་གཉིས་ཀྱི་ཉེར་ལེན་འགལ་བ་ཡིན་པའི་ཕྱིར་ཏེ། ཀ་བུམ་གཉིས་ཀྱི་
དེ་འགལ་བའི་ཕྱིར་ཟེར་བ་སོགས་ལ་ཞིབ་ཆ་དགོས། དེས་མཆོག་གི་སྤྲུལ་སྐུའི་ཉེར་ལེན་དང་། བྱང་སེམས་ས་དང་
པོའི་སྤྲུལ་བ་བརྒྱའི་ཉེར་ལེན་གང་འཇོག་པ་སོགས་སྤྲོ་བྱ་མང་། ཁ་ཅིག་གིས། མ་དག་པའི་འཁྲུལ་སྣང་རང་ངོས་
ནས་རྣམ་མཁྱེན་ལ་མི་སྣང་སྟེ། ཡིག་ཆར། བདེན་སྣང་སོགས་འཁྲུལ་སྣང་ཐམས་ཅད་གདུལ་བྱ་ལ་སྣང་བའི་སྒོ་
ནས་རྣམ་མཁྱེན་ལ་སྣང་ལ། རྣམ་མཁྱེན་ལ་རང་ངོས་ནས་མི་སྣང་ཚུལ་ཡོད་དེ། ཞེས་སོགས་གསུངས་པའི་ཕྱིར་
ཟེར། ཡང་ཁ་ཅིག འོ་ན་སངས་རྒྱས་རང་སྣང་ལམ་དག་པའི་ཞིང་མི་སྣང་བར་དག་ཞིང་འབའ་ཞིག་སྣང་བར་
ཐལ། ཁྱོད་ཀྱིས་བཤད་ཚུལ་འཐད་པའི་ཕྱིར། འདོད་མི་ནུས་ཏེ། སྐབས་དང་པོའི་མཐའ་དཔྱོད་ལས། ཡང་ཁ་
ཅིག་ན་རེ། སངས་རྒྱས་རང་སྣང་ལ་ཞིང་དག་པ་རབ་འབྱམས་འབའ་ཞིག་གཟིགས་པ་དེ་སངས་རྒྱས་ཀྱི་ཞིང་
སྦྱངས་པའི་ཚད་ཡིན་ཏེ། མ་དག་པའི་ཞིང་སངས་རྒྱས་རང་སྣང་ལ་མི་སྣང་བའི་ཕྱིར་ཏེ། ནས། འོ་ན་མ་དག་
པའི་སྣོད་བཅུད་སངས་རྒྱས་ལ་མི་སྣང་བར་ཐལ། སངས་རྒྱས་ལ་དག་པའི་ཞིང་འབའ་ཞིག་སྣང་བའི་ཕྱིར། ཞེས་
སོགས་གསུངས་པའི་ཕྱིར། ཁྱབ་སྟེ། སངས་རྒྱས་རང་སྣང་ལ་སྣང་བ་དང་། སངས་རྒྱས་ལ་སྣང་བ་གཉིས་ཁྱད་
པར་མེད་པར་གསུངས་པ་ལྟར་འདིར་ཡང་རྣམ་མཁྱེན་ལ་སྣང་བ་དང་རྣམ་མཁྱེན་ལ་རང་ངོས་ནས་སྣང་བ་གཉིས་
ཁྱད་པར་མེད་པར་གསུངས་པའི་ཕྱིར་ཟེར། ཡང་ཁ་ཅིག སྐབས་དང་པོའི་བཤད་ཚུལ་ལྟར་མི་རུང་བའི་ཕྱིར་ཏེ།
དག་མ་དག་གི་ཞིང་ཐམས་ཅད་སངས་རྒྱས་ལ་སྣང་ཡང་། སངས་རྒྱས་རང་སྣང་ལ་ཞིང་དག་པ་རབ་འབྱམས་
འབའ་ཞིག་སྣང་བའི་ཕྱིར་ཏེ། སྐབས་དང་པོའི་མཆན་འགྲེལ་ལས། སངས་རྒྱས་ཀྱི་སར་ཞིང་དག་པ་རབ་འབྱམས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 141 ：
མི་སྣང་ན། ལམ་དུས་སུ་ཞིང་དག་པ་རབ་འབྱམས་འབའ་ཞིག་ཏུ་བསྒོམས་པ་འབྲས་མེད་དུ་འགྱུར་བའི་ཕྱིར་
རོ། ། དེ་ལྟ་ནའང་ནས། ཁ་ཅིག་འདི་ལམ་རིམ་ཆུང་ངུའི་དགོངས་པའང་ཡིན་ཏེ། དེ་ཉིད་ལས། མ་རིག་པས་
བསླད་པ་ཡོད་པའི་གང་ཟག་ལ་དེ་དག་སྣང་བ་ཁོ་ནའི་སྒོ་ནས་སངས་རྒྱས་ལ་སྣང་བ་ཡིན་གྱི། གཞན་ལ་དེ་ལྟར་སྣང་
བ་ལ་མ་ལྟོས་པར་སངས་རྒྱས་ཀྱི་རང་ངོས་ནས་སྣང་བ་མིན་ནོ། ། ཞེས་གསུངས་པའི་ཕྱིར་ན་མ་ཁྱབ་སྟེ། རང་སྣང་
ལ་སྣང་བ་དང་། གཞན་ལ་ལྟོས་པ་མི་འགལ་བའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། རང་སྣང་ལ་
སྣང་ཞེས་པ་དང་། རང་ངོས་ནས་སྣང་ཞེས་པ་གཉིས་ལ་ཁྱད་པར་ཡོད་པ་དང་། སྐབས་བརྒྱད་པའི་བཤད་པ་ལྟར་
ཁས་ལེན་དགོས་ན་ལམ་རིམ་གྱི་ཚིག་ཟིན་ལྟར་ཁས་ལེན་དགོས་ལ། དེ་མི་རུང་སྟེ་མཚན་དུ་ལམ་རིམ་གྱི་ལུང་དྲངས་
ནས་ལུང་དོན་བཞག་པའི་དགོས་པ་ཡོད་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། ཐ་སྙད་པའི་ཚད་མ་
དང་། དོན་དམ་དཔྱོད་པའི་རིགས་ཤེས་གཉིས་ཡུལ་གཅིག་ལ་ལྟོས་ན་མི་འགལ་ཡང་ཡུལ་སོ་སོ་ལ་ལྟོས་ཏེ་འགལ་
ཚུལ་ཡོད་དེ། ཡིག་ཆར། ཆོས་ཐམས་ཅད་སངས་རྒྱས་འཕགས་པའི་ཀུན་རྫོབ་དང་དོན་དམ་དཔྱོད་པའི་ཚད་མ་
གཉིས་ཀྱི་གཞལ་བྱ་ཡིན་ཡང་ཡུལ་སོ་སོ་ལ་ལྟོས་ཏེ་རིགས་ཤེས་དང་ཐ་སྙད་པའི་ཚད་མ་གཉིས་འགལ་ཚུལ་ཡོད་དེ།
ཇི་ལྟ་བ་ལ་ལྟོས་ཏེ་རྣམ་མཁྱེན་དེ་རིགས་ཤེས་ཡིན་ཡང་ཐ་སྙད་པའི་ཚད་མ་མ་ཡིན་པ་གང་ཞིག ཇི་སྙེད་པ་ལ་ལྟོས་
ཏེ་རྣམ་མཁྱེན་དེ་ཐ་སྙད་པའི་ཚད་མ་ཡིན་ཡང་རིགས་ཤེས་མ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག་དེ་གཉིས་ཡུལ་སོ་སོ་ལ་ལྟོས་ནས་མི་འགལ་བ་ཡིན་ལ། ཡུལ་གཅིག་ལ་ལྟོས་ནས་འགལ་བ་ཡིན་པའི་ཕྱིར།
དང་པོ་དེར་ཐལ། རྣམ་མཁྱེན་དེ་ཇི་སྙེད་པ་ལ་ལྟོས་ཏེ་ཐ་སྙད་པའི་ཚད་མ་དང་། ཇི་ལྟ་བ་ལྟོས་ལ་ཏེ་རིགས་ཤེས་
གཉིས་ཀ་ཡིན་པའི་ཕྱིར། གཉིས་པ་དེར་ཐལ། ཇི་ལྟ་བ་ལ་ལྟོས་ཏེ་འགལ་བ་གང་ཞིག ཇི་སྙེད་པ་ལ་ལྟོས་ཏེ་
འགལ་བའི་ཕྱིར་ཏེ། ཡིག་ཆའི་སྒྲུབ་བྱེད་དེའི་ཕྱིར་ཟེར་ན་བརྟག ཁ་ཅིག་གིས། ཡིག་ཆར། དག་པ་གཉིས་ལྡན་
གྱི་དབྱིངས་དེ། ངོ་བོ་ཉིད་སྐུའི་མཚན་ཉིད་ཅེས་གསུངས་པ་ལྟར་མི་རིགས་ཏེ། དེ་འདྲ་བའི་དབྱིངས་སློབ་པའི་ས་
ན་ཡོད་པའི་ཕྱིར་ཏེ། སློབ་པའི་རྒྱུད་ལ་དག་པ་གཉིས་ཡོད་པའི་ཕྱིར་ཏེ། དེའི་རྒྱུད་ཀྱི་ཆོས་ཉིད་དེ་རང་བཞིན་རྣམ་
དག་དང་། དེའི་རྒྱུད་ཀྱི་འགོག་བདེན་དེ་གློ་བུར་རྣམ་དག་ཡིན་པའི་ཕྱིར་ཏེ། དེའི་རྒྱུ་མཚན་གྱིས་འདིར་རང་
བཞིན་དང་གློ་བུར་རྣམ་དག་སྟེ་དག་པ་གཉིས་ལྡན་གྱི་དབྱིངས་མཐར་ཐུག་དེ། ངོ་བོ་ཉིད་སྐུའི་མཚན་ཉིད་ཅེས་
བཤད་པ་ལྟར་འཐད་པའི་ཕྱིར་ཟེར། ཡང་ཁ་ཅིག སངས་རྒྱས་སའི་འགོག་བདེན་ཆོས་ཅན། མཚན་ཉིད་དེར་
ཐལ། ངོ་བོ་ཉིད་སྐུ་ཡིན་པའི་ཕྱིར། རྟགས་ཡིག་ཆས་འགྲུབ། འདོད་ན། ཆོས་དབྱིངས་ཡིན་པར་ཐལ། འདོད་
པའི་ཕྱིར། གལ་ཏེ་སངས་རྒྱས་པའི་བདག་མེད་གསུམ་དང་འགོག་བདེན་སོགས་དབྱིངས་ཡིན་ཀྱང་ཆོས་དབྱིངས་
མིན་པས་སྐྱོན་མེད་ཅེ་ན། དེ་མི་འཐད་དེ། ངོ་བོ་ཉིད་སྐུ་ཡིན་ན། ཆོས་དབྱིངས་ཡིན་དགོས་པའི་ཕྱིར་ཏེ། དེ་

· 142 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད། །
ཡིན་ན། དེ་བཞིན་ཉིད་ཡིན་དགོས་པའི་ཕྱིར་ཏེ། གསེར་ཕྲེང་ལས། འདི་དེ་བཞིན་ཉིད་མ་ཡིན་པའི་འདུས་མ་
བྱས་གཞན་ཞིག་ཏུ་འདོད་པ་དེ་དག་ནི་དབུ་མ་པ་དང་སེམས་ཙམ་པ་གང་དང་ཡང་མི་མཐུན་ལ། ཁོ་བོ་ཅག་གིས་
དབུ་སེམས་ཀྱི་གཞུང་ལུགས་རྒྱ་མཚོ་ལྟ་བུའི་དོན་ཤེས་པ་ལྟ་ཞོག་ཚིག་ཙམ་ཡང་མ་མཐོང་ངོ་ཞེས་མནའ་བོར་བའང་
ཡིན་ནོ། ། ཞེས་དང་། རྟོགས་དཀའི་སྣང་བ་ལས། ངོ་བོ་ཉིད་སྐུའི་མཚན་ཉིད། སྟོབས་སོགས་བྲལ་འབྲས་སུམ་
ཅུརྩ་གཉིས་དང་ལྡན་པའི་དག་པ་གཉིས་ལྡན་གྱི་དེ་བཞིན་ཉིད། ཅེས་གསུངས་པའི་ཕྱིར། ཁྱད་པར་དུ་སྐལ་
བཟང་མིག་འབྱེད་ལས། དག་པ་གཉིས་ལྡན་གྱི་སྐུ་དེ། ངོ་བོ་ཉིད་སྐུའི་མཚན་ཉིད། ཅེས་གསུངས་པ་ལྟར་གཏན་
ནས་མི་རིགས་ཏེ། གཞན་དུ་ན་སྐུ་བཞི་ཀ་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། ཞེས་འཆད་
པར་བྱེད་པ་ལ་ཡིག་ཆར། ཡང་ཁོ་ན་རེ། དག་པ་གཉིས་ལྡན་གྱི་འདུས་མ་བྱས་ཀྱི་སྐུ་དེ། དེའི་མཚན་ཉིད་ཟེར་ན།
འབྲས་བུ་ཆོས་སྐུ་ཆོས་ཅན། དེར་ཐལ། དེའི་ཕྱིར། ཞེས་སོགས་གསུངས་པའི་ཕྱིར་ཟེར་ན་དཔྱད་དགོས། ཁ་
ཅིག་གིས། རྣམ་མཁྱེན་བདེན་སྟོང་ངོ་བོ་ཉིད་སྐུ་ཡིན་ཏེ། ཡིག་ཆར། ཡང་ཁ་ཅིག ངོ་བོ་ཉིད་སྐུ་ལ་སངས་རྒྱས།
ཁོ་ནའི་མངོན་སུམ་རྟོགས་པས་ཁྱབ་སྟེ། རྒྱུད་བླ་ལས། འབའ་ཞིག་བག་ཆགས་ཞེས་སོགས་གསུངས་པའི་ཕྱིར་ན་
མ་ཁྱབ། འོ་ན། རྣམ་མཁྱེན་བདེན་སྟོང་ཆོས་ཅན། དེར་ཐལ། དེའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག རྣམ་མཁྱེན་བདེན་སྟོང་ཆོས་ཅན། ངོ་བོ་ཉིད་སྐུ་མ་ཡིན་པར་ཐལ། སེམས་ཅན་གྱི་རྒྱུད་ལ་ཁྱོད་ཡོད་
པའི་ཕྱིར་ཏེ། ཉོན་མོངས་ཁྱོད་ཀྱི་བྱེ་བྲག་ཡིན་པའི་ཕྱིར་ཏེ། ཁྱོད་གང་ཟག་གི་བདག་མེད་དང་དོན་གཅིག་ཡིན་
པའི་ཕྱིར། ཁོ་ན་རེ། དེ་ཆོས་ཅན། ཁྱོད་སེམས་ཅན་གྱི་རྒྱུད་ལ་མེད་པར་ཐལ། ཁྱོད་རྣམ་མཁྱེན་དང་ངོ་བོ་
གཅིག་ཡིན་པའི་ཕྱིར་ཏེ། ཁྱོད་རྣམ་མཁྱེན་གྱི་ཆོས་ཉིད་ཡིན་པའི་ཕྱིར་ཟེར་ན་བརྟག ཁ་ཅིག་གིས། ཡེ་ཤེས་ཆོས་
སྐུ་ལ། ཆོས་དབྱིངས་ཡེ་ཤེས་སོགས་ལྔ་ཡོད་དེ། ཡིག་ཆར། དབྱེ་ན། ཆོས་དབྱིངས་ཡེ་ཤེས། མེ་ལོང་ལྟ་བུའི་ཡེ་
ཤེས། མཉམ་ཉིད་ཡེ་ཤེས། སོར་རྟོག་ཡེ་ཤེས། བྱ་གྲུབ་ཡེ་ཤེས་ལྔ་ཡོད། ཅེས་གསུངས་པའི་ཕྱིར་ཟེར། ཡང་ཁ་
ཅིག བཤད་ཚུལ་དེ་མི་འཐད་པར་ཐལ། ཆོས་དབྱིངས་ཡེ་ཤེས་ངོ་བོ་ཉིད་སྐུ་ཡིན་པའི་ཕྱིར་ཏེ། གསེར་ཕྲེང་ལས།
གཉིས་པ་ལ་གསུམ། ཡེ་ཤེས་ཀྱི་ངོ་བོ། དེའི་རྒྱུ། དེ་སྐུར་བསྟན་པའོ། ། དང་པོ་ནི། འཕགས་པ་སངས་རྒྱས་
ཀྱིས་ལས། ཤིན་ཏུ་འདས་སངས་རྒྱས་ཀྱི་ས་ནི་རྣམ་པ་ལྔས་བསྡུས་ཏེ་ལྔ་གང་ཞེ་ན། ཆོས་ཀྱི་དབྱིངས་རྣམ་པར་དག་
པ་དང་མེ་ལོང་ལྟ་བུའི་ཡེ་ཤེས་དང་མཉམ་པ་ཉིད་ཀྱི་ཡེ་ཤེས་དང་སོ་སོར་རྟོག་པའི་ཡེ་ཤེས་དང་བྱ་བ་ནན་ཏན་གྱི་ཡེ་
ཤེས་ཡིན་ནོ་ཞེས་སོ། ། དེ་ལ་དང་པོ་ནི་ངོ་བོ་ཉིད་ཀྱི་སྐུ་ཡིན་ལ། ཕྱི་མ་བཞི་ནི། མདོ་སྡེ་རྒྱན་ལས། མེ་ལོང་ཡེ་
ཤེས་མི་གཡོ་སྟེ། ། ཡེ་ཤེས་གསུམ་ནི་དེ་ལ་བརྟེན། ། མཉམ་པ་ཉིད་དང་སོ་སོར་རྟོག ། བྱ་བ་སྒྲུབ་པ་ཁོ་ནའོ། །
ཞེས་དང་པོ་མི་གཡོ་ཞིང་གཞན་གསུམ་གྱི་རྟེན་དང་ཕྱི་མ་གསུམ་གཡོ་བ་དང་དེ་ལ་བརྟེན་པའོ། ། ཞེས་གསུངས་

དངོས་པོ་བརྒྱུད་དང་དོན་བདུན་ཅུའི་དོགས་དཔྱོད། • 143 •
བ - - ་་་་--- གསལ
པའི་ཕྱིར། ཁྱབ་སྟེ། ཆོས་དབྱིངས་ཡེ་ཤེས་དེ་ཡེ་ཤེས་དངོས་ཡིན་ན། མདོ་སྡེ་རྒྱན་དང་མི་མཐུན་པར་འགྱུར་བས་
དེ་ལ་དགོངས་ནས་དེ་ལྟར་བཤད་པ་ཤིན་ཏུ་འཐད་པའི་ཕྱིར། དེས་ན་སྐལ་བཟང་མིག་འབྱེད་ལས། འདིར་ཡེ་
ཤེས་ལྔ་འཐད་པའི་ཤེས་བྱེད་དུ་མདོ་སྡེ་རྒྱན་རྩ་འགྲེལ་དྲངས་པ་ནི་གཏན་ནས་མི་རིགས་པར་དེ་དག་གི་ཡི་གེ་མཐོང་
བ་ཙམ་གྱིས་ཤེས་ནུས་པའི་ཕྱིར་རོ། ། གཞན་ཡང་སྐབས་འདིར་ཀུན་གཞི་ཁས་ལེན་པར་ཐལ། ཤེས་བྱ་གནས་
དང་མཚན་ཉིད་དེར་འཇུག་དང༌། ། ཞེས་སོགས་ཀྱི་དངོས་བསྟན་གྱི་ཤེས་བྱ་རྣམ་པ་བཅུ་མངོན་སུམ་དུ་རྟོགས་པའི་
ཡེ་ཤེས་མཐར་ཐུག་རྣམ་མཁྱེན་གྱི་མཚན་ཉིད་དུ་ཉི་སྣང་ལས་གསུངས་པའི་ཕྱིར་ཏེ། སྐལ་བཟང་མིག་འབྱེད་ལས།
རྣམ་མཁྱེན་ཉི་སྣང་ལས་འདོད་ཚུལ་བཞི་བཤད་ནས་ཐ་མ་ལེགས་གསུང་ཞིང་། ཤེས་བྱ་བཅུས་བསྡུས་པ་ཐམས་
ཅད་མཁྱེན་པས་རྣམ་མཁྱེན་རང་ལུགས་བྱས་སོ། ། ཞེས་གསུངས་པའི་ཕྱིར་ཟེར་ན་དཔྱད་དགོས། ཡང་ཁ་ཅིག
སྐལ་བཟང་མིག་འབྱེད་ལས། གཟིགས་པ་མཐར་ཕྱིན་ཅིང་མཚུངས་པ་མེད་པའི་ཡེ་ཤེས་དེ། ཡེ་ཤེས་ཆོས་སྐུའི་
མཚན་ཉིད། ཞེས་བཤད་པ་ལྟར་མི་འཐད་དེ། ཡེ་ཤེས་ཆོས་སྐུ་ཡིན་ན། མཚུངས་མེད་པས་མ་ཁྱབ་པའི་ཕྱིར་ཏེ།
སངས་རྒྱས་ཐམས་ཅད་ཀྱི་ཆོས་སྐུ་དང་སེམས་ཅན་གྱི་དོན་བྱེད་པ་མཚུངས་པའི་ཕྱིར་ཏེ། མཛོད་ལས། སངས་
རྒྱས་ཐམས་ཅད་ཚོགས་དང་ནི། ། ཆོས་སྐུ་འགྲོ་བའི་དོན་བྱེད་པས། ། མཉམ་པ་ཉིད་དེ་སྐུ་ཚེ་དང་། ། རིགས་
དང་སྐུ་བོང་ཚོད་ཀྱིས་མིན། ། ཞེས་དང་། ཀུན་བཏུས་ལས་ཀྱང་དེ་ལྟར་གསུངས་པའི་ཕྱིར་ཟེར་ན་བརྟག ཁ་
ཅིག་གིས། སྡེ་ཚན་ཉེར་གཅིག་ལས་དང་པོ་བཅུ་ཐེག་དམན་དང་། ཡོངས་དག་དང་དབང་བཅུ་བྱང་སེམས་དང་
ཐུན་མོང་བ་ཡིན་ལ། གཞན་རྣམས་སངས་རྒྱས་ཁོ་ནའི་ཡོན་ཏན་ཡིན་ཏེ། གསེར་ཕྲེང་ལས། དེ་ལ་རྒྱུད་དབང་
བཙན་པར་བྱས་ན་ཐམས་ཅད་ཀྱང་ཐུབ་པའི་ཐུན་མོང་མ་ཡིན་པ་ཡིན་མོད། མཚན་ཉིད་དབང་བཙན་པར་བྱས་
ན་ཕྱོགས་མཐུན་ནས་སོ་སོ་རིག་བཞི་ཐེག་དམན་དང་། ཡོངས་དག་དང་དབང་བཅུ་སེམས་དཔའ་དང་ཐུན་མོང་
བ་དང་། ལྷག་མ་སངས་རྒྱས་ཀྱི་ཐུན་མོང་མ་ཡིན་པའི་ཡོན་ཏན་ནོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག་
དེ་མི་འཐད་པར་ཐལ། ཀུན་བཏུས་ལས་སངས་རྒྱས་ཀྱི་ཡོན་ཏན་བཅུ་དགུ་གསུངས་ལ། དེའི་ནང་གི་ཡོངས་དག་
བཞི་ཐུན་མོང་མིན་པའི་དེ་ཡིན་པའི་ཕྱིར། དང་པོ་དེར་ཐལ། དར་ཊཱིཀ་ལས། ཚད་མེད་བཞི་ནས་རྣམ་མཁྱེན་གྱི་
བར་སྡེ་ཚན་བཅུ་དགུ་ཡོད་ཅིང་། ཞེས་གསུངས་པའི་ཕྱིར། དེ་ཡང་ཚད་མེད་བཞི། རྣམ་ཐར་བརྒྱད། ཟིལ་
གནོན་བརྒྱད་ཟད་པར་བཅུ། ཉོན་མོངས་མེད་པ། སྨོན་གནས་ཤེས་པ། སོ་རིག་བཞི། མངོན་ཤེས་ལྔ། ཟག་
ཟད། ཆོས་མ་འདྲེས་པ། ཡོངས་དག སྟོབས། མི་འཇིགས་པ། དྲན་ཉེ། བསྲུང་བ་མེད་པ། བསྙེལ་བ་མེད་
པ། བག་ཆགས་བཅོམ་པ། ཐུགས་རྗེ་ཆེན་པོ། རྣམ་མཁྱེན་ནོ། ། གཉིས་པ་དེར་ཐལ། བཅུ་དགུ་བོ་དེ་ལས་
དང་པོ་བརྒྱད་ཐུན་མོང་བ་དང་། ལྷག་མ་བཅུ་གཅིག་སངས་རྒྱས་ཁོ་ནའི་དེ་ཡིན་པའི་ཕྱིར་ཏེ། དར་ཊཱིཀ་ལས།

• 144 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
་་་་་་- ------ -- --- བ་
གསུམ་པ་ལ་གཉིས། ཐུན་མོང་དང་ཐུན་མོང་མ་ཡིན་པའི་ཡོན་ཏན་ནོ། ། དང་པོ་ལ་གཉིས། ཞི་གནས་ཀྱི་བསྡུས་
པ་དང་། ལྷག་མཐོང་གིས་བསྡུས་པའོ། ། དང་པོ་ལ། སོ་སྐྱེ་དང་ཐུན་མོང་བ་དང་། ཉན་ཐོས་དང་ཐུན་མོང་
པའོ། ། དང་པོ་ནི། བྱམས་པ་གང་ཞེ་ན་་སོགས་དང་། གཉིས་པ་ལ་གསུམ། རྣམ་ཐར་དང་། ཟིལ་གནོན་གྱི་སྐྱེ་
མཆེད། ཟད་པར་གྱི་སྐྱེ་མཆེད་བཤད་པའོ། ། ཞེས་དང་། གཉིས་པ་ལ་གཉིས། ཉན་ཐོས་དང་ཐུན་མོང་བ་
དང་། སོ་སོ་སྐྱེ་བོ་དང་ཐུན་མོང་བ་དང་། ཐུན་མོང་མ་ཡིན་པར་བཤད་པའོ། ། དང་པོ་ལ་གསུམ། ཉོན་མོངས་
མེད་པ་དང་། སྨོན་གནས་ཤེས་པ་དང་། སོ་སོ་ཡང་དག་རིག་པ་བཞི་བཤད་དོ། ། ཞེས་དང་། གཉིས་པ་ལ་སོ་སྐྱེ་
དང་ཐུན་མོང་བའི་མངོན་ཤེས་ལྔ་དང་། ཐུན་མོང་མ་ཡིན་པ་ཟག་ཟད་མངོན་ཤེས་སོ། ། ཞེས་དང་། གཉིས་པ་
ཐུན་མོང་མ་ཡིན་པའི་ཡོན་ཏན་བཤད་བ་ལ་གཉིས། གནས་སྐབས་ཅན་གྱི་ཆོས་མ་འདྲེས་པ་བརྒྱ་བཞི་བཅུ་དང་།
གནས་སྐབས་ཀྱི་ཆོས་མ་འདྲེས་པ་བཅོ་བརྒྱད་བཤད་པའོ། ། ཞེས་སོགས་གསུངས་པའི་ཕྱིར་ཟེར་ན་དཔྱད་དགོས་
ཤིང་། འདིར་བཤད་པའི་སྡེ་ཚན་ཉེར་གཅིག་དང་། ཀུན་བཏུས་ཀྱི་སྡེ་ཚན་བཅུ་དགུ་གང་རུང་གི་ཁྱབ་ཆེ་ཆུང་།
སྔ་མ་སོ་སོར་ཕྱེ་བའི་བརྒྱ་ཞེ་དྲུག་དང་། ཕྱི་མ་སོ་སོར་ཕྱེ་བའི་བརྒྱ་དགུ་བཅུ་གོ་དགུ་གང་རུང་གི་ཁྱབ་ཆེ་ཆུང་ལའང་
དཔྱད་དགོས་སོ། ། ཁ་ཅིག་གིས། ཚད་མེད་བཞི་པོ་གང་རུང་ལ་སེམས་བྱུང་ཡིན་པས་ཁྱབ་སྟེ། དང་པོ་གཉིས་ཞེ་
སྡང་མེད་པའི་དགེ་རྩ་དང་། གསུམ་པ་ཚོར་བ་ཡིད་བདེ་དང་། བཞི་བ་འདོད་ཆགས་མེད་པའི་དགེ་རྩ་ཡིན་དགོས།
དེའི་དགའ་བ་ནི་བསམ་གཏན་དང་པོ་གཉིས་ཁོ་ནར་ཡོད་ལ། གཞན་གསུམ་ནི་བསམ་གཏན་ས་དྲུག་ན་ཡོད་པའི་
ཕྱིར་ཏེ། མཛོད་ལས། ཞེ་སྡང་མེད་བྱམས་སྙིང་རྗེ་ཡང་། ། ཡིད་བདེ་བ་ནི་དགའ་བ་ཡིན། ། བཏང་སྙོམས་མ་
ཆགས་རྣམ་པ་ནི། ། ཀྱེ་མ་བདེར་འགྱུར་སྡུག་བསྔལ་དང་། ། དགའ་འགྱུར་སེམས་ཅན་རྣམས་སྙམ་པ། ། སྤྱོད་
ཡུལ་འདོད་པའི་སེམས་ཅན་རྣམས། ། དགའ་བ་བསམ་གཏན་གཉིས་ན་ཡོད། ། གཞན་ནི་དྲུག་ན། ཞེས་
གསུངས་པའི་ཕྱིར་ཟེར། ཡང་ཁ་ཅིག སྙིང་རྗེ་ཞེ་སྡང་མེད་པ་མ་ཡིན་པར་ཐལ། དེ་རྣམ་པར་མི་འཚེ་བ་ཡིན་
པའི་ཕྱིར་ཏེ། ཕུང་བོ་ལྔའི་རབ་བྱེད་ལས། རྣམ་པར་མི་འཚེ་བ་གང་ཞེ་ན། རྣམ་པར་འཚོ་བའི་གཉེན་པོ་སྟེ་སྙིང་
རྗེའོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་གཉིས་ཀ་མི་འཐད་དེ། དབུ་མའི་ཡིག་ཆར།
སྙིང་རྗེ་ཆེན་པོ་དེ་ཞེ་སྡང་མེད་པ་དང་རྣམ་པར་མི་འཚེ་བ་གཉིས་ཀ་ཡིན་པར་གསུངས་པའི་ཕྱིར་ཟེར། ཡང་ཁ་ཅིག
དབུ་མའི་མཐའ་དཔྱོད་ཀྱི་བཤད་ཚུལ་ལྟར་མི་རིགས་ཏེ། དགེ་བ་བཅུ་གཅིག་ནང་ཕན་ཚུན་འགལ་བ་ཡིན་པའི་
ཕྱིར། དེར་མ་ཟད་མཛོད་ཀྱི་བཤད་ཚུལ་ཡང་མི་རིགས་ཏེ། ཚད་མེད་བཞི་རེ་རེ་ལའང་སེམས་དང་སེམས་བྱུང་དུ་
མ་ཡོད་པའི་ཕྱིར་ཏེ། ཀུན་བཏུས་ལས། བྱམས་པ་གང་ཞེ་ན། བསམ་གཏན་ལ་བརྟེན་ཏེ་སེམས་ཅན་རྣམས་ལ་
བདེ་བ་དང་ཕྲད་པར་ཤོག་ཅེས་པའི་བསམ་པའི་གནས་པ་ཡང་དག་པར་འབྱོར་བའི་ཏིང་ངེ་འཛིན་དང་ཤེས་རབ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 145 •
གང་ཡིན་པ་དང་། དེ་དག་མཚུངས་པར་ལྡན་པའི་སེམས་དང་སེམས་ལས་བྱུང་བའི་ཆོས་རྣམས་སོ། ། ཞེས་
སོགས་སེམས་དང་སེམས་བྱུང་ཡོད་པར་གསུངས་པའི་ཕྱིར་རོ། ། གཞན་ཡང་མཛོད་ཀྱི་སེམས་རྟེན་དང་དམིགས་
པ་འདོད་པའི་སེམས་ཅན་ལ་བཤད་པའང་མི་འཐད་དེ། གསེར་ཕྲེང་ལས། དེ་དག་གིས་ཀྱང་གནས་དང་དམིགས་
པ་དང་རྣམ་པ་དང་དབང་བོ་དང་གྲོགས་བསྟན་ཏེ། དང་པོ་ནི། བསམ་གཏན་བཞིའི་དངོས་གཞི་དག་པ་བ་གང་
ཡང་རུང་བའོ། ། གཉིས་པ་ནི་སེམས་ཅན་ཐམས་ཅད་ཡིན་ལ། ཞེས་སོགས་གསུངས་པའི་ཕྱིར་ཟེར་བ་སོགས་ལ་
དཔྱད་དགོས་སོ། ། སྐབས་འདིར་གཟུགས་ཀྱི་སྐྱེ་མཆེད་དང་རེག་བྱའི་སྐྱེ་མཆེད་གཉིས་མི་འགལ་ཏེ། སྐལ་བཟང་
མིག་འབྱེད་ལས། ཟད་པར་གྱི་སྐྱེ་མཆེད་ཡིན་ན་གཟུགས་ཀྱི་སྐྱེ་མཆེད་དང་རེག་བྱའི་སྐྱེ་མཆེད་གཉིས་ཀ་མ་ཡིན་
པས་ཁྱབ་ཟེར་ན། ཟད་པར་གྱི་སྐྱེ་མཆེད་ཀྱི་དམིགས་པའི་རླུང་ཆོས་ཅན། དེ་གཉིས་ཀ་མ་ཡིན་པར་ཐལ། ཟད་
པར་གྱི་སྐྱེ་མཆེད་ཡིན་པའི་ཕྱིར། ཁྱབ་པ་ཁས་འདོད་མི་ནུས་ཏེ། དེ་གཉིས་ཀ་ཡིན་པའི་ཕྱིར། གསེར་ཕྲེང་ལས།
དེ་ལ་ཟད་པར་རླུང་གི་དམིགས་པ་ནི་གཟུགས་དང་རེག་བྱའི་སྐྱེ་མཆེད་གཉིས་ཀར་འགྱུར་ལ་ཞེས་གསུངས་པའི་ཕྱིར།
ཞེས་ཟེར། ཡང་ཁ་ཅིག། བཤད་ཚུལ་དེ་ནི་གཏན་ནས་མི་འཐད་དེ། ཟད་པར་གྱི་སྐྱེ་མཆེད་ཀྱི་དམིགས་ཡུལ་དུ་
གྱུར་བའི་རླུང་སྟེ་ཟད་པར་གྱི་སྐྱེ་མཆེད་མ་ཡིན་པའི་ཕྱིར་ཏེ། ཟད་པར་གྱི་སྐྱེ་མཆེད་ཡིན་ན་ཤེས་པ་ཡིན་པའི་ཁྱབ་
པའི་ཕྱིར་ཏེ། སྐལ་བཟང་མིག་འབྱེད་ལས། ངོ་བོ་ཉིད་ནི་ཆོས་བཅུ་ཅི་རིགས་ལ་དམིགས་པའི་ཏིང་ངེ་འཛིན་ཤེས་
རབ་དང་། དེ་དང་མཚུངས་ལྡན་གྱི་སེམས་སེམས་བྱུང་གི་རིག་པ་དེ། དེའི་མཚན་ཉིད་ཡིན་ཏེ། ཞེས་གསུངས་
པའི་ཕྱིར། ཁྱབ་སྟེ། རྣམ་བཤད་ལས་ཀྱང་དེ་ལྟར་གསུངས་ལ། དེ་ཡང་ཀུན་བཏུས་ཇི་ལྟ་བ་བཞིན་ཡིན་པའི་ཕྱིར་
ཟེར། ཡང་ཁ་ཅིག མཚན་ཉིད་འདི་མི་འཐད་པར་ཐལ། བསམ་གཟུགས་ཀྱི་ཉེར་བསྡོགས་གང་ཡང་མ་ཐོབ་
པའི་རྒྱུད་ཀྱི་ས་ལ་དམིགས་པའི་ཏིང་ངེ་འཛིན་ཆོས་ཅན། མཚོན་བྱ་དེར་ཐལ། མཚན་ཉིད་དེའི་ཕྱིར། དེས་ན་
བཤད་ཚུལ་དེ་ནི་མཛོད་ཀུན་བཏུས་གང་དང་ཡང་མི་མཐུན་པའི་ཕྱིར་ཏེ། དེ་གཉིས་ཀྱི་བཤད་ཚུལ་ནི། གསེར་
ཕྲེང་ལས། ཀུན་བཏུས་སུ་ཤེས་རབ་དང་ཏིང་ངེ་འཛིན་གཉིས་ལ་བཤད་ལ། མཛོད་ལས། དང་པོ་བརྒྱད་མ་
ཆགསཔའི་དགེ་བ་དང་། ཐ་མ་གཉིས་ཟག་མེད་དང་པོ་གཉིས་ཀྱི་དངོས་གཞི་དག་པ་བ་ལ་བཤད་དོ། ཞེས་
གསུངས་པའི་ཕྱིར་ཟེར། ཡང་ཁ་ཅིག དེ་དག་ཀྱང་མི་འཐད་དེ། རྟོགས་དཀའི་སྣང་བ་ལས། མཚན་ཉིད་ནི།
བསམ་གཏན་ལ་བསྟེན་ནས་དམིགས་པའི་སྣང་བ་མཐའ་ཡས་པ་སྤྲོ་བར་བྱེད་པའི་འཇིག་རྟེན་པའི་ཏིང་ངེ་འཛིན་
དང་ཤེས་རབ་མཚུངས་ལྡན་དང་བཅས་པའོ། ། ཞེས་གསུངས་པའི་ཕྱིར་ཟེར། ཁོ་ན་རེ། རྟོགས་དཀའི་སྣང་
བའི་བཤད་ཚུལ་ལྟར་མི་འཐད་དེ། ཟད་པར་དང་པོ་བརྒྱད་བསམ་གཏན་ཙམ་ལ་བརྟེན་པ་མིན་གྱི་བསམ་གཏན་
བཞི་བར་བརྟེན་པ་ཞིག་དགོས། ཐ་མ་གཉིས་གཟུགས་མེད་དང་པོ་གཉིས་ལ་བརྟེན་པ་ཞིག་དགོས་པའི་ཕྱིར་ཏེ།

• 146 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
--མས་མ་-- . . .. . .
རྣམ་བཤད་ལས། སེམས་ཀྱི་རྟེན་ནི། དང་པོ་བརྒྱད་བསམ་གཏན་བཞི་བ་དང་། ཐ་མ་གཉིས་ནམ་མཁའ་དང་
རྣམ་ཤེས་ལ་བརྟེན་པའོ། ། ཞེས་དང་། གསེར་ཕྲེང་ལས་ཀྱང་དེ་ལྟར་གསུངས་པའི་ཕྱིར་ཟེར། ཡང་ཁ་ཅིག།
རྟོགས་དཀའི་སྣང་བ་ལྟར་འཐད་དེ། ཉི་སྣང་ལས་དེ་ལྟར་གསུངས་པའི་ཕྱིར་ཏེ། གསེར་ཕྲེང་ལས། ཉི་སྣང་ལྟར་
ན་བསམ་གཏན་བཞི་ག་ལ་བརྟེན་ནོ། ། ཞེས་དང་། དེ་ལ་འཇིག་རྟེན་པའི་ལམ་གྱིས་མ་ཁྱབ་པའི་ཕྱིར། གཞན་
ཡང་། གཟུགས་ཀྱི་སྐྱེ་མཆེད་དང་རེག་བྱའི་སྐྱེ་མཆེད་གཉིས་མི་འགལ་བར་བཤད་པའང་མི་འཐད་དེ། གསེར་
ཕྲེང་ལས། ཟད་པར་རླུང་གི་དམིགས་པ་ནི་གཟུགས་དང་རེག་བྱའི་སྐྱེ་མཆེད་གཉིས་ཀར་འགྱུར་ལ། གཞན་ཟད་
པར་གཟུགས་ཅན་བདུན་གྱི་དམིགས་པ་ནི་གཟུགས་ཀྱི་སྐྱེ་མཆེད་དུ་མཛོད་འགྲེལ་དང་། ཐ་མ་གཉིས་ཀྱི་དམིགས་
པ་ནི་རང་སའི་མིང་གཞི་ཡིན་པར་དེ་རྩ་འགྲེལ་གཉིས་ལས་སོ། ། ཞེས་པ་ནི་གཟུགས་སུ་གྱུར་པའི་སྐྱེ་མཆེད་ལ་
དགོངས་ཀྱི། གཞན་དུ་ན་དབང་ཤེས་ལྔའི་ཡུལ་འགལ་བར་གྲུབ་མཐའ་གོང་འོག་གི་གཞུང་དུ་མར་གསུངས་པ་དང་
དངོས་སུ་འགལ་བའི་ཕྱིར་རོ་ཞེས་ཟེར་བ་སོགས་ལ་དཔྱད་དགོས་སོ། ། གཞན་ཡང་རྣམ་བཤད་ལས། དང་པོ་
བརྒྱད་ཀྱི་དམིགས་ཡུལ་ལ་འབྱུང་བ་བཞི་དང་། འབྱུང་འགྱུར་བཞི་ཞེས་བྱུང་ལ། གསེར་ཕྲེང་ལས། ཟད་པར་
རླུང་གི་དམིགས་པ་ནི་གཟུགས་དང་རེག་བྱའི་སྐྱེ་མཆེད་གཉིས་ཀར་གསུངས་ནས་གཞན་དེ་ལྟར་མ་གསུངས་པའི་རྒྱུ་
མཚན་དང་། མཛོད་ལས། ཐུགས་རྗེ་ཆེན་པོ་ཀུན་རྫོབ་བློ། ། ཞེས་སངས་འཕགས་ཀྱི་ལམ་ལ་ཀུན་རྫོབ་ཤེས་པ་
མང་དུ་གསུངས་པས། སྐབས་འདིར་ཤེས་པ་བཅུའི་འཇོག་ཚུལ་ཇི་ལྟར་དང་། དེ་ལ་སྡེ་ཚན་ཉེར་གཅིག་གི་དུ་ཡོད་
སོགས་སྤྲོ་བྱ་མང་ཡང་མང་དོགས་ནས་མ་བྲིས་སོ། ཁ་ཅིག་གིས། སྐལ་བཟང་མིག་འབྱེད་ལས། ངེས་པ་ལྔ་ལྡན་
གྱི་གཟུགས་སྐུ་མཐར་ཐུག་དེ། ལོངས་སྐུའི་མཚན་ཉིད། ངེས་པ་ལྔ་ཡོད་དེ། གནས་ངེས་པ། སྐུ་ངེས་པ།
འཁོར་ངེས་པ། ཆོས་ངེས་པ། དུས་ངེས་པ་ལྔ་ཡོད་པའི་ཕྱིར་ཏེ། གནས་འོག་མིན་གཞལ་ཡས་ཁང་རྒྱ་དཔངས་
ནམ་མཁའ་དང་མཉམ་ཞིང་། ཉི་མ་བྱེ་བའི་འོད་ཅན་རྒྱན་སྡུག་པོ་བཀོད་པར་ངེས་པ། སྐུ་ངེས་པ་མཚན་དཔེས་
སྤྲས་པ། འཁོར་ངེས་པ་བྱང་འཕགས་ཡུན་ཆད་ཀྱི་རྣལ་འབྱོར་དབང་པོས་བསྐོར་བའི་མཐའ་མི་གཟིགས་པ། ཆོས་
ངེས་པ་ཐེག་པ་ཆེན་པའི་ཆོས། དུས་ངེས་པ་མྱ་ངན་ལས་འདའ་བའི་ཚུལ་མི་སྟོན་པར་རྟག་ཏུ་བཞུགས་པར་ངེས་པ་
རྣམས་ཡིན་པའི་ཕྱིར། ཞེས་གསུངས་པ་ལྟར་འཐད་དེ། རྣམ་བཤད་ལས་ལོངས་སྐུ་ངེས་པ་ལྔ་ལྡན་དུ་གསུངས་
པའི་ཕྱིར་ཟེར། ཡང་ཁ་ཅིག དེ་མི་འཐད་དེ། ཐེག་པ་གསུམ་གྱི་གདུལ་བྱས་རང་རང་གི་སྐལ་བ་དང་མཚམས་
པར་སྣ་ཚོགས་སུ་སྣང་བས་སྐུ་ངེས་པ་མ་ཡིན། དེའི་འཁོར་དུ་སངས་རྒྱས་བྱང་སེམས་སྐྱེ་འཕགས་ཉན་ཐོས་དང་ལྷ་
ལ་སོགས་པ་ཡོད་པས་འཁོར་ངེས་པ་མ་ཡིན། ཐེག་པ་ཆེ་ཆུང་གི་མདོ་དང་དྲང་ངེས་གསུང་རབ་དུ་མ་གསུངས་པས་
ཆོས་ངེས་པ་མ་ཡིན་ཏེ། ཡིག་ཆར། དེ་ལྟར་ངེས་པ་ལྔ་ལྡན་དེ་ལོངས་སྐུའི་མཚན་ཉིད་དུ་འཇོག་པ་མི་འཐད་པར་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 147 .
- - -- --- --- བས་
ཐལ། དེ་འདྲའི་ངེས་པ་ལྔ་ལོངས་སྐུའི་འཇོག་བྱེད་དུ་བྱེད་པ་ལ་མདོ་དང་། རྒྱ་གཞུང་རྣམ་དག་གི་ཤེས་བྱེད་ཀྱང་
མེད་པ་གང་ཞིག དེར་མ་ཟད་ལུང་རིགས་དུ་མས་གནོད་བྱེད་ཀྱང་སྣང་བའི་ཕྱིར། ནས་ཤེས་བྱའི་གནས་དང་
མཚན་ཉིད་དེར་འཇུག་དང་། ཞེས་སོགས་གསུངས་པའི་བར་གྱིས་ལོངས་སྐུ་ངེས་པ་ལྔ་ལྡན་དུ་འདོད་པ་རྒྱས་པར་
བཀག་པའི་ཕྱིར་རོ། ། འོན་ཀྱང་དྲངས་མ་ཐག་པ་དེས་སངས་རྒྱས་ཀྱི་ཞིང་བརྗོད་དུ་མེད་པའི་རྡུལ་གྱི་གྲངས་ཇི་
སྙེད་པ་དེ་སྙེད་ཀྱི་གྲངས་དང་མཉམ་པའི་རྒྱུན་མཐའ་བའི་སྤྲུལ་བ་ཡོད་པས་ལོངས་སྐུའི་འཁོར་དུ་རང་གི་སྤྲུལ་བ་
ཡོད་པར་གསུངས་ལ། དེ་ལྟ་ན་བྱང་སེམས་ས་དང་པོ་བའི་སྤྲུལ་བ་ལ་མི་ཡོད་པར་གསུངས་པས་རྒྱུན་མཐའ་བའི་
སྤྲུལ་བ་ལའང་མི་ཡོད་ན། འདོད་པའི་རྟེན་ལ་གསར་དུ་འཚང་རྒྱ་བ་ཡོད་པར་ཐལ་བར་འགྱུར་རོ་ཞེས་ཟེར་བ་ལ་
དཔྱད་དགོས་སོ། ། གཞན་ཡང་ཡིག་ཆར། ཁ་ཅིག ལོངས་སྐུ་ལ་ངེས་པ་ལྔ་ལྡན་གཏན་ནས་མི་འཐད་ཟེར་ན།
དེ་འཐད་པར་ཐལ། ལོངས་སྐུ་དེ་ངེས་པ་ལྔ་ལྡན། མཚན་ཉིད་ལྔ་ལྡན། ཡོན་ཏན་ལྔ་ལྡན་རྣམས་དང་ལྡན་པ་
ཡིན་པའི་ཕྱིར་ཏེ། ཞེས་ཀྱང་གསུངས་ལ། འདི་སྤྱི་དང་བྱེ་བྲག་གང་གི་དབང་དུ་བྱས་ཀྱང་ངེས་པ་ལྔ་ལྡན་དུ་འདོད་
པ་རྒྱས་པར་བཀག་པ་དེས་ཁེགས་ནུས་ལ། ཡང་ཡིག་ཆར། ངེས་པ་ལྔ་ལྡན་གྱི་ཆ་ནས་བཞག་པའི་གཟུགས་སྐུ་དེ།
ལོངས་སྐུའི་མཚན་ཉིད་ཟེར་ན། ཞེས་ཀྱང་བྱུང་བས་ཡིག་ཆའི་རང་ལུགས་གང་ཡིན་དཔྱད་གཞི་ཆེ། ཡང་ཁ་ཅིག
ཡིག་ཆར་གསེར་ཕྲེང་གི་རྗེས་སུ་འབྲང་ནས་ལོངས་སྐུ་ངེས་པ་ལྔ་ལྡན་དུ་བཤད་པ་བཀག་པ་མི་འཐད་དེ། གསེར་
ཕྲེང་གི་ཚིག་ཟིན་ལྟར་ཁས་ལེན་མི་རུང་བའི་ཕྱིར་ཏེ། སྐལ་བཟང་མིག་འབྱེད་ལས། རྩོད་སྤོང་ལ་ཁོ་ན་རེ།
ལོངས་སྐུ་ངེས་པ་ལྔ་ལྡན་མི་འཐད་པར་ཐལ། དེ་ངེས་པ་ལྔ་ལྡན་གྱི་ཁུངས་མེད་པའི་ཕྱིར། ནས། དོགས་པ་ཙམ་
ལས་གནོད་མི་གནོད་དཔྱད་གཞིར་བཞག་པའི་ཕྱིར། ཞེས་གསུངས་པའི་ཕྱིར་དང་། གཞན་ཡང་ཡིག་ཆ་དྲངས་
ཟིན་པ་དེར། རྒྱུན་མཐའ་བ་ལོངས་སྐུ་ཐོབ་ཚེ། རང་དང་རྒྱུད་གཅིག་པའི་འཁོར་དེ་སྤྲུལ་སྐུར་འགྱུར་བར་བཤད་
པ་མི་འཐད་པར་ཐལ། རྒྱུན་མཐའ་བ་རང་དང་རྒྱུད་གཅིག་པའི་རང་གི་འཁོར་གྱི་སྤྲུལ་བ་དེ་རང་ཉིད་སངས་རྒྱས་
པའི་ཚེ་སྤྲུལ་སྐུར་གྱུར་པ་མ་ཡིན་པའི་ཕྱིར་ཏེ། དེ་དེའི་ཚེ་ལོངས་སྐུར་གྱུར་པའི་ཕྱིར་ཏེ། དེ་ལོངས་སྐུའི་ཉེར་ལེན་
ཡིན་པའི་ཕྱིར་ཏེ། དེ་རྒྱུན་མཐའ་བ་ཡིན་པའི་ཕྱིར་ཏེ། སངས་རྒྱས་ཁ་མའི་འོག་མིན་རྟེན་ཅན་ཡིན་པའི་ཕྱིར།
རྟགས་ཁྱབ་ཡིག་ཆས་འགྲུབ་པའི་ཕྱིར་ཟེར་སོགས་ལའང་དཔྱད་དགོས་སོ། ། གཞན་ཡང་ཡིག་ཆར། ཁ་ཅིག
ཐུབ་པའི་པགས་པ་གསེར་མདོག་ཟེར། ལ་ལས་ཐུབ་པ་རྣམས་ཀྱི་རང་མདོག་སེར་པོ་ཡིན་ཡང་གདུལ་བྱའི་དབང་
གིས་སྔོན་པོ་སོགས་སུ་སྣང་བ་ཡིན་ཟེར་ན། འོལ་ཚོད་དེ་དག་མི་འཐད་དེ། དང་པོ་ལ་འོ་ན། ཐུབ་པའི་པགས་པ་
གསེར་མདོག་ཆོས་ཅན། ཁ་དོག་ཡིན་པར་ཐལ། སེར་པོ་ཡིན་པའི་ཕྱིར། འཁོར་གསུམ་དང་། འདོད་ན། དེ་
ཆོས་ཅན། ཁ་དོག་མ་ཡིན་པར་ཐལ། རེག་བྱའི་སྐྱེ་མཆེད་ཡིན་པའི་ཕྱིར་ཏེ། ཆོས་ཅན་དེའི་ཕྱིར། ཁྱབ་སྟེ།

• 148 • དངོས་པོ་བརྒྱུད་དང་དོན་བདུན་ཅུའི་དོགས་དཔྱོད།
པགས་པ་གསེར་མདོག་པགས་པ་ཡིན་པའི་ཕྱིར། དེར་ཐལ། ཨུཏྤལ་སྔོན་པོ་ཨུཏྤལ་ཡིན་པའི་ཕྱིར་ཏེ། ཨུཏྤལ་ལ་
དབྱེ་བ་གསུམ་མདོར་བཤད་པའི་ཕྱིར། གཉིས་པ་ལ་ཡང་གཟོབ་དེ་མི་འཐད་པར་ཐལ། སངས་རྒྱས་ཀྱི་རང་
མདོག་སེར་པོ་ཡིན་ལ་གདུལ་བྱ་ལ་སྔོན་པོར་སྣང་ཚུལ་མེད་པའི་ཕྱིར་ཏེ། སངས་རྒྱས་དེའི་རང་གི་མདོག་ཁྱོད་ཀྱི་
གཟོབ་བཞིན་དུ་སྦེད་པ་ཡང་མ་ཡིན། དེ་གདུལ་བྱ་ལ་མི་སྣང་བའི་སྨོན་ལམ་བཏབ་པའང་མ་ཡིན། གཞན་མི་སྣང་
བའི་རྒྱུ་མཚན་མེད་པའི་ཕྱིར་དང་། ཞེས་བྱུང་། འདི་ལ་ཁ་ཅིག པགས་པ་གསེར་མདོག་པགས་པ་མ་ཡིན་པའི་
ཕྱིར་ཏེ། སངས་འཕགས་ཀྱི་པགས་པ་མེད་པའི་ཕྱིར་ཏེ། དེ་ཡོད་ན་དེའི་ནང་དུ་ཤ་དང་རུས་པ་དང་ཁྲག་དང་
བཅས་པ་ཡོད་དགོས་པ་ལས་དེ་མེད་པའི་ཕྱིར་ཏེ། སྐབས་དང་པོའི་མཐའ་དཔྱོད་ལས། བྱས་པ་ལ་ཁོ་ན་རེ།
རྒྱལ་པོ་གཞོན་ནུ་དོན་གྲུབ་ཆོས་ཅན། ཁྱོད་ཀྱི་ལུས་མངལ་སྐྱེས་ཀྱི་མིའི་ལུས་ཡིན་པར་ཐལ། ཁྱོད་མངལ་སྐྱེས་ཀྱི་
མིའི་རྟེན་ཅན་ཡིན་པའི་ཕྱིར་ན་མ་ཁྱབ། འདོད་མི་ནུས་ཏེ། བེམ་པོ་དང་ཤ་ཁྲག་མེད་པའི་ཕྱིར། མདོ་ལས། དེ་
བཞིན་གཤེགས་པའི་སྐུ་ནི་སྲེད་མེད་ཀྱི་བུ་ལྟར་མཁྲེགས་པ་སྲ་བ་སྙིང་པོ་ཅན། མི་ཤིགས་པ་རྡོ་རྗེའི་རང་བཞིན་ཅན་
ནོ། ། ནས། སྐུ་ལ་ནི་ཕོ་བ་དང་ལོང་ཀ་མེད་དོ། ། རྣག་གམ། ཁྲག་གམ། མཆིལ་མའམ། ངར་སྣབས་སམ།
ནས། སྐུ་ནི་འཛམ་བུ་ཆུ་བོའི་གསེར་གྱི་གར་བུ་ལྟ་བུ་སྟེ། ཁོང་སྟོང་མ་ཡིན་པ། བུ་ག་མེད་པ། ཞེས་གསུངས་པའི་
ཕྱིར་དང་། ཞེས་སོགས་གསུངས་པའི་ཕྱིར། གཞན་ཡང་། དེ་བཞིན་གཤེགས་པའི་སྐུའི་ཁ་དོག་སྔོན་པོ་ཡིན་པར་
ཐལ། གདུལ་བྱ་ལ་སྔོན་པོར་སྣང་བ་ཡོད་པའི་ཕྱིར་ཏེ། དེ་བཞིན་གཤེགས་པའི་སྐུའི་ཁ་དོག་གདུལ་བྱ་ལ་དེ་ཁོ་ནར་
སྣང་འདི་ལས་གཞན་དུ་མི་སྣང་ཞེས་ཚད་བཟུང་བར་མི་ནུས་པའི་ཕྱིར་ཏེ། ཚད་མེད་པ་ཡིན་པའི་ཕྱིར་ཏེ། དེ་ཉིད་
ལས། ཁ་དོག་ཀྱང་མདོ་ལས། ལྷ་དང་མི་ཁ་ཅིག་གསེར་གྱི་ཁ་དོག་ལྟ་བུ། ནས། དེ་བཞིན་གཤེགས་པའི་སྐུའི་ཁ་
དོག་ཐ་དད་པས་ཚད་མེད་པའོ། ། ཞེས་མདོ་དྲངས་ནས་གསུངས་པའི་ཕྱིར། ཁྱབ་སྟེ། ཐ་དད་པས་ཚད་མེད་པ་
ཞེས་པས་སྔར་ལྟར་བསྟན་པའི་ཕྱིར་ཏེ། དེའི་དོན་ཡོད་པའི་ཕྱིར་ཟེར་བ་སོགས་ལ་དཔྱད་རྒྱུ་མང་། ཁ་ཅིག་གིས།
ཡིག་ཆར། སྔོན་གྱི་སྨོན་ལམ་དང་རྒྱལ་བའི་མོས་དབང་གིས་གདུལ་བྱ་འདུ་ན་སྨིན་འགྲོལ་གསུམ་བྱེད་པའི་ཆེད་དུ་
སྣོད་བཅུད་གང་རུང་གི་རྣམ་པ་སྤྲུལ་བའི་གཟུགས་སྐུ་དེ། སྤྲུལ་སྐུའི་མཚན་ཉིད་ཡིན་ཏེ། ཞེས་བཤད་པ་ལྟར་ཁས་
ལེན་མི་རིགས་ཏེ། མཚན་ཉིད་དེ་རྟོགས་ན་མཚོན་བྱ་དེ་རྟོགས་པས་ཁྱབ་པའི་ཕྱིར། དེས་ན་འདིར་ངེས་པ་ལྔ་དང་
མི་ལྡན་པའི་ཆ་ནས་བཞག་པའི་གཟུགས་སྐུ་མཐར་ཐུག་སྟེ། སྤྲུལ་སྐུའི་མཚན་ཉིད་ཅེས་གསུངས་པ་ལྟར་འཐད་པའི་
ཕྱིར་ཟེར། ཁོ་ན་རེ། འདིར་བཤད་པ་ལྟར་མི་རིགས་པའི་ཕྱིར་ཏེ། དེ་ལ་ཆ་བཞག་སྦྱར་མི་དགོས་པའི་ཕྱིར་ཏེ།
ཡིག་ཆར། ཡང་ན་ངེས་པ་ལྔ་ལྡན་གྱི་གཟུགས་སྐུ་འཇོག་པར་རྣམ་བཤད་ལས་སོ། ། ཞེས་གསུངས་པའི་ཕྱིར་ཟེར་
ན་བརྟག ཁ་ཅིག་གིས། མཆོག་གི་སྤྲུལ་སྐུའི་མཛད་པ་བསམ་གྱིས་མི་ཁྱབ་ཀྱང་བཅུ་གཉིས་སུ་བཤད་པ་ནི་གྲངས་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 149 .
ལ་རེ་བའི་དོན་དུ་ཡིན་ཏེ། སྐལ་བཟང་མིག་འབྱེད་ལས། ཐུབ་པའི་མཛད་པ་བསམ་གྱིས་མི་ཁྱབ་ཀྱང་གྲངས་ཙམ་
ལ་དོན་དུ་མཛད་པ་བཅུ་གཉིས་བྱས་ཏེ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མཛད་པའི་གཙོ་བོའི་
དབང་དུ་བྱས་པའི་ཕྱིར་ཏེ། གཞན་དུ་ན་གྲངས་མང་ཉུང་ལ་དགའ་བ་མཐའ་ཡས་ཕྱིར་ཏེ། གདུལ་བྱའི་ཁམས་
དང་མོས་པ་མཐའ་ཡས་པའི་ཕྱིར་རོ། ། ཡང་ཁ་ཅིག དེ་གཉིས་ཀ་མི་འཐད་པར་ཐལ། ཐུབ་པའི་མཛད་པ་
འདྲེན་ཚུལ་དུ་མ་ཡོད་པའི་ཕྱིར་ཏེ། སྐལ་བཟང་མིག་འབྱེད་ལས། དགོངས་འགྲེལ་ལས་རིགས་མཐོན་པོའི་ཁྱིམ་
མམ་མངལ་དུ་འཇུག་པ་དང་གཅིག བཙས་པ་དང་། སྐྱེ་བ་གཉིས་དང་གསུམ། འདོད་པ་ལ་ལོངས་སྤྱོད་པ་དང་
བཞི། མངོན་བྱུང་དང་ལྔ། དཀའ་སྤྱོད་དང་དྲུག འདེ་གཏོང་བ་དང་བདུན། སངས་རྒྱས་པ་དང་བརྒྱད།
གསུང་རབ་ཡན་ལག་བཅུ་གཉིས་ཀྱི་ཐེག་ཆེན་ཆོས་འཁོར་དགུ་དངོས་སུ་གཙོ་བོར་བསྟན་ཅིང་། བདུད་བཏུལ་བ་
དང་། དགའ་ལྡན་ནས་འཕོ་བ་དང་། ཐ་མ་མྱ་ངན་ལས་འདའ་བའི་མཛད་པ་རྣམས་ཤུགས་ལ་བསྟན་པའི་ཕྱིར།
ཞེས་དང་། ཐེག་བསྡུས་ལས། དགའ་ལྡན་གནས་ན་བཞུགས་པ་ནས་བཟུང་སྟེ། འཕོ་བ་དང་། བལྟམས་པ་
དང༌། འདོད་པ་ལ་སྤྱོད་པ་དང་། མངོན་པར་བྱུང་བ་དང་། མུ་སྟེགས་ཅན་གྱི་གན་དུ་གཤེགས་པ་དང་། དཀའ་
བ་སྤྱད་པ་དང་། མངོན་པར་རྫོགས་པར་བྱང་ཆུབ་པ་དང་། ཆོས་ཀྱི་འཁོར་ལོ་བསྐོར་བ་དང་། ཡོངས་སུ་མྱ་ངན་
ལས་འདས་པ། ཞེས་གསུངས་པའི་ཕྱིར། འདི་ལ་སྒྱུ་རྩལ་འགྲན་པ་དང་བདུད་བཅོམ་པ་གཉིས་བསྣོན་དགོས།
ཞེས་དང་། ཀུན་བཏུས་ལས། དེ་བཞིན་གཤེགས་པ་བསམ་གྱིས་མི་ཁྱབ་པ་གང་ཞེ་ན། དགའ་ལྡན་གྱི་གནས་ན་
གནས་པ་ནས་བཟུང་སྟེ། ཡོངས་སུ་མྱ་ངན་ལས་འདས་པའི་བར་དུ་བྱང་ཆུབ་སེམས་དཔའི་སྤྱོད་པ་ཐམས་ཅད་
དང་སངས་རྒྱས་ཀྱི་སྤྱོད་པ་ཡང་འདོད་པའི་ཁམས་སུ་སྟོན་པའི་གང་ཟག་གོ ། ཞེས་སོགས་དང་། རྟོག་གེ་འབར་
བ་ལས། སངས་རྒྱས་མང་པོས་འདུལ་བའི་སེམས་ཅན་རྣམས་འདུལ་ཕྱིར་སྤྲུལ་བ་སྤྲུལ་བ་སྟེ། གང་དགའ་ལྡན་གྱི་
གནས་ན་གནས་པ་དང་འཕོ་བ་དང་བལྟམས་པ་དང་བཟོའི་གནས་ཡང་དག་པར་བསྟན་པ་དང་། བཙུན་མོའི་
འཁོར་ན་བཞུགས་པ་དང་། མངོན་བྱུང་དང་། དཀའ་བ་སྤྱོད་པ་དང་། བདུད་འདུལ་བ་དང་། མངོན་པར་
བྱང་ཆུབ་པ་དང་། ཆོས་ཀྱི་འཁོར་ལོ་བསྐོར་བ་དང་། ཡོངས་སུ་མྱ་ངན་ལས་འདས་པ་ཆེན་པོར་དང་། དམ་པའི་
ཆོས་གནས་པ་ལ་སོགས་པ་སྐལ་བ་དང་ལྡན་པའི་གདུལ་བྱ་རྣམས་ལ་སྟོན་པར་མཛད་དོ། ། ནས། འདིར་ཤིང་
དྲུང་དུ་གཤེགས་པ་མ་བགྲང་བར་དམ་པའི་ཆོས་གནས་པ་མཛད་ཆེན་དུ་བགྲང་པའི་ཕྱིར། ཞེས་སོགས་དང་།
རྒྱུད་བླ་མ་ལས། ཆོས་ཀྱི་སྐུ་ལས་མ་གཡོས་པར། ནས། གནས་པར་སྟོན། ། ཞེས་གསུངས་པ་ལྟར་མཛད་པ་བཅུ་
གཉིས་ཀྱི་དང་པོ། ཞེས་སོགས་གསུངས་པའི་ཕྱིར། ཁྱབ་སྟེ། མཛད་པ་འདྲེན་ཚུལ་མི་འདྲ་བ་ལྔ་ལུང་དྲངས་མ་
ཐག་དེར་ཤིན་ཏུ་གསལ་བའི་ཕྱིར་དང་། གུང་ཐང་འཇམ་པའི་དབྱངས་ཀྱིས། འོན་ཀྱང་རྟོག་གེ་འབར་བའི་

• 150 •
 དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
་བསམ་
སྐབས་གཞན་དུ་དཀའ་བ་སྤྱད་པ་དང་། བྱང་ཆུབ་ཀྱི་སྙིང་པོར་གཤེགས་པ་དང་། བདུད་འདུལ་བ་དང་ཞེས་ལན་
དུ་མར་འབྱུང་བས། མཐའ་གཅིག་ཏུ་ཤིང་དྲུང་དུ་གཤེགས་པ་མི་འདྲེན་པར་བཞེད་པ་མིན་པར་སྣང་སྟེ། མཛད་
པ་བཅུ་གཉིས་ཀྱི་འདྲེན་ཚུལ་ལ་ཡོངས་གྲགས་རྒྱུད་བླ་མའི་དངོས་ཟིན་ལྟར་དང་། དེར་ཅུང་ཟད་མི་འདྲ་བ་རིན་
ཆེན་ཕྲེང་བ་ལས། ཆོས་ཀྱི་འཁོར་ལོ་བསྐོར་བ་དང་། ། ལྷ་རྣམས་ཀུན་ལས་བབས་པ་དང་། ། དེ་བཞིན་དུ་ནི་མྱ་
ངན་ལས། ། འདས་པ་སྟོན་པའི་མཛད་པ་ཡིན། ། ཞེས་ལྷ་ལས་བབས་པ་གཅིག་ཏུ་བགྲང་བ་དང་། ཐེག་བསྡུས་
ལས། བཟོའི་གནས་ལ་སྦྱངས་བ་དང་། བདུད་འདུལ་བ་གཉིས་དངོས་སུ་མ་བགྲང་བར། མུ་སྟེགས་ཅན་གྱི་གན་
དུ་གཤེགས་པ་དང་། ཞེས་དེ་དག་གི་ལྟ་བ་སུན་དབྱུང་བའི་ཕྱིར་མུ་སྟེགས་ལྷག་སྤྱོད་སོགས་ཀྱི་དྲུང་དུ་ཕེབས་ནས་
ཐར་ལམ་ཚོལ་བའི་ཚུལ་བསྟན་པ་གཅིག་ཏུ་བགྲང་། མདོ་འགའ་ཞིག་ཏུ་བསྟན་པ་གནས་པ་གཅིག་ཏུ་བགྲང་ལ།
ལ་ལར་བསྟན་པ་ནུབ་པའང་གཅིག་ཏུ་བགྲང་སྟེ། བུ་སྟོན་ཆོས་འབྱུང་ལས། ཐབས་ལ་མཁས་པ་ཞེས་པ་ལ་སོགས་
པའི་མདོ་ལས། དམ་པའི་ཆོས་ནུབ་པ་ལ་མཁས་པ་ཞེས་ཆོས་ནུབ་པ་ལའང་མཛད་པ་གཅིག་ཏུ་གསུངས་ཏེ། ཆོས་
དོན་དུ་མི་འགྱུར་བ་ན་ནུབ་པར་བསྟན་པས། སེམས་ཅན་ལ་ཆོས་སྤོང་གི་ལས་མི་འབྱུང་བར་བྱ་བའི་ཕྱིར་ཡིན་ཏེ།
ཞེས་པ་ལྟ་བུ་ཅི་རིགས་ཡོད་ཅིང་། མཆོག་ཏུ་སྤྲུལ་སྐུ་སོ་སོ་ལའང་རང་རང་གི་མཛད་པ་སྟོན་ཚུལ་མི་འདྲ་བ་དུ་མ་
གསུངས་པས། རྣམ་པ་གཅིག་ཁོ་ནར་ཁ་ཚོན་གཅོད་མི་དགོས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག
དྲངས་མ་ཐག་པ་ལྟར་གཞན་རྣམས་ཅུང་མི་འདྲ་ཡང་ཀུན་བཏུས་དར་ཊིཀ་སོགས་རྒྱུད་བླ་རྩ་འགྲེལ་མི་མཐུན་པ་མེད་
པའི་ཕྱིར་ཟེར་ན་བརྟག ཁ་ཅིག་གིས། སྟོན་པས་འཛམ་གླིང་བྱེ་བ་ཕྲག་བརྒྱར་མཛད་པ་བཅུ་གཉིས་ཅིག་ཅར་
མཛད་པ་ཡིན་ཏེ། རྒྱུད་སྡེ་སྤྱི་རྣམ་ལས། དེ་ལ་རྒྱལ་བ་ཤཱཀྱ་ཐུབ་པས་ཞེས་པ་ནས། མཛད་པ་བཅུ་གཉིས་ཀྱི་ཚུལ་
བྱེ་བ་ཕྲག་བརྒྱ་ཅིག་ཆར་དུ་སྟོན་ཏོ། ། ཞེས་གསུངས་པའི་ཕྱིར། ཁྱབ་སྟེ། སྐལ་བཟང་མིག་འབྱེད་ལས། དེ་
སོགས་ལུང་མང་པོ་དྲངས་ནས་སྟོན་པས་གླིང་བྱེ་བ་ཕྲག་བརྒྱུར་མཛད་པ་བཅུ་གཉིས་ཅིག་ཆར་མཛད་པར་གསུངས་
པའི་ཕྱིར་ཟེར། ཡང་ཁ་ཅིག དེ་ཤིན་ཏུ་འཐད་ཀྱང་། དེ་ནི་གླིང་བྱེ་བ་ཕྲག་བརྒྱར་དང་པོར་མཛད་པ་དང་པོ།
དེ་རྗེས་གླིང་བྱེ་བ་ཕྲག་བརྒྱར་མཛད་པ་གཉིས་པ། དེ་ལྟར་དུ་གླིང་བྱེ་བ་ཕྲག་བརྒྱར་མཛད་པ་དང་པོ་ཅིག་ཆར་ནས་
མཛད་པ་བཅུ་གཉིས་པ་ཅིག་ཆར་དུ་ཡིན་གྱི། མཛད་པ་བཅུ་གཉིས་རིམ་ཅན་ཁོ་ན་ཡིན་པའི་ཕྱིར་ཏེ། སྐལ་བཟང་
མིག་འབྱེད་ལས། སངས་རྒྱས་འོད་སྲུང་གི་དྲུང་དུ་མ་འོངས་པའི་དུས་ན་བྱང་ཆུབ་ཐོབ་པའི་སྨོན་ལམ་བཏབ་ཅིང་
ཚངས་པར་སྤྱོད་པ་སྤྱད་ནས་ལྷའི་བུ་དམ་པ་ཏོག་དཀར་དུ་སྐྱེས་ཏེ། ལོ་བྱེ་བ་ལྔ་བཅུ་རྩ་བདུན་དང་ས་ཡ་དྲུག་ཏུ་
གནས་ནས། ཞེས་དང་། གཉིས་པ་ལྷུམས་སུ་ཞུགས་ཚུལ་ཡོད་དེ། ཞེས་དང་། གསུམ་པ་སྐུ་བལྟམས་པ་བྱེ་བ་
ཕྲག་བརྒྱ་ཅིག་ཅར་བསྟན་པ་ཡིན་ཏེ། ཟིལ་གནོན་མེ་རྟའི་ལོ་ས་གའི་ཉ་ལ་ལྷུམས་སུ་ཞུགས་ཤིང་ཆུ་སྟོད་ཟླ་བ་ཤོལ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། • 151 •
-་་་- - - ཡ ----- - -- ---
དང་བཅས་པའི་ཟླ་བ་བཅུ་རྫོགས་པའི་དགུན་ཟླ་ཐ་ཆུང་མཆུའི་ཟླ་བའི་ཉ་དང་སྐར་མ་རྒྱལ་གྱི་སྔ་དྲོ་སྐུ་བལྟམས་པའི་
ཚེ། ཞེས་སོགས་དང་། བཞི་བ་བཟོ་གནས་སོགས་ལ་སྦྱངས་པའི་ཚུལ་ཡོད་དེ། ཞེས་སོགས་དང་། ལྔ་བ་བཙུན་
མོའི་འཁོར་གྱིས་རོལ་ཚུལ་ཡོད་དེ། ཞེས་སོགས་དང་། དེ་ནས་ཉེར་ལྔ་བ་ལྕགས་ཕོ་རྟའི་ལོ་བྱང་སེམས་ཀྱིས་འཇིག་
རྟེན་དང་མཐུན་པར་བསྟན་པའི་ཆེད་དུ་ས་འཚོ་མ་སོགས་བཙུན་མོ་བརྒྱད་ཁྲི་བཞི་སྟོང་གི་ནང་དུ་བཞུགས་ཏེ་ཞེས་
སོགས་དང་། ཉེར་དགུ་བ་དངོས་པོ་ཞེས་པ་ཤིང་ཕོ་ཁྱི་ལ། ནས། དེས་ན་བྱང་སེམས་ཀྱིས་ཉེར་དགུ་བ་དངོས་
པོའི་ལོར་རང་བྱུང་གི་བསྙེན་པར་རྫོགས་པར་མཛད་པ་ཡིན་ཏེ། ཞེས་སོགས་དང་། བདུན་པ་དཀའ་བ་སྤྱོད་ཚུལ་
བསྟན་པ་ནི། ནས། ལོ་དྲུག་གི་བར་དུ་དཀའ་བ་སྤྱོད་པས་ཞེས་སོགས་དང་། བརྒྱད་པ་བྱང་ཆུབ་སྙིང་བོར་
གཤེགས་ཚུལ་ཡོད་དེ། ཞེས་སོགས་དང་། དགུ་བ་བདུད་སྡེ་མ་ལུས་པ་བཅོམ་ཚུལ་ཡོད་དེ། ཞེས་སོགས་དང་།
བཅུ་བ་མངོན་པར་བྱང་ཆུབ་པ་ནི། སོ་དྲུག་པ་ཁྱུ་མཆོག་ལྕགས་སྦྲུལ་གྱི་ས་ག་ཟླ་བའི་ཚེས་བཅོ་ལྔའི་སྲོད་ལ་བྱང་ཆུབ་
ཀྱི་ཤིང་དྲུང་དུ་ཕྱིར་རྒོལ་བའི་བདུད་བཅོམ་པ་དང་། ནས། མངོན་པར་རྫོགས་པར་སངས་རྒྱས་པ་ཡིན་ཏེ། ཞེས་
སོགས་དང་། བཅུ་གཅིག་པ་ཆོས་འཁོར་བསྐོར་ཚུལ་ཡོད་དེ། སོ་དྲུག་པ་ཁྱུ་མཆོག་ལྕགས་མོ་སྦྲུལ་གྱི་ལོའི་ས་གའི་ཉ་
ལ་སངས་རྒྱས་ཚུལ་བསྟན་ནས་ཞེས་སོགས་དང་། མཛད་པ་བཅུ་གཉིས་པ་མཛད་ཚུལ་ཡོད་དེ། སངས་རྒྱས་ནས་
ལོ་ཞེ་ལྔ་བ་ཁྲོ་བོ་ཞེས་ཤིང་གླང་འདས་ནས་ཟད་པ་མེ་སྟག་གི་ས་ག་ཟླ་བའི་ཉའི་ནམ་ཕྱེད་ལ་གྱད་ཡུལ་རྩ་མཆོག་གི་
ཤིང་ས་ལ་ཟུང་གི་དྲུང་དུ་གཤེགས་པར་མཛད་པ་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། གླིང་བྱེ་བ་
ཕྲག་བརྒྱར་མཛད་ན་གླིང་དེ་དག་ཏུ་མཛད་པ་དང་པོ་དང་དུས་མཉམ་དུ་གཞན་རྣམས་མཛད་དགོས་ལ། སྔར་གྱི་
བཤད་ཚུལ་ལྟར་མ་ཡིན་པའི་ཕྱིར་ཏེ། སྔར་བཤད་པ་དེ་གདུལ་བྱ་ཐུན་མོང་བའི་དབང་དུ་བྱས་པ་ཡིན་ཞེས་པ་ཡིན་
ལ། གདུལ་བྱ་ཐུན་མོང་མིན་པ་ལ་དང་པོ་དང་དུས་མཉམ་དུ་ཐ་མའི་བར་ཅིག་ཅར་དུ་མཛད་པའི་ཕྱིར་ཏེ། སྐབས་
དང་པོའི་མཐའ་དཔྱོད་ལས། དགའ་ལྡན་གྱི་ཆོས་ཀྱི་སྐུ་རྡོ་རྗེའི་ལུས་དེ་ལས་མ་གཡོས་བཞིན་དུ་མཛད་པ་བཅུ་
གཉིས་ཐུན་མོང་གི་གདུལ་བྱ་ལ་རིམ་ཅན་དང་། ཐུན་མོང་མ་ཡིན་པའི་གདུལ་བྱ་སོ་སོ་ལ་སྐུ་ཁ་དོག་སྤྱོད་ལམ་མི་
འདྲ་བ་དུ་མ་གང་ལ་གང་འདུལ་མི་འདྲ་བ་སོ་སོར་ཅིག་ཆར་དུ་སྟོན་པའི་ཕྱིར། ཞེས་གསུངས་པའི་ཕྱིར་ཟེར། ཡང་
ཁ་ཅིག བཤད་ཚུལ་དེ་མི་འཐད་པར་ཐལ། བཤད་ཚུལ་དེ་ལྟར་ན་སྐྱེ་བ་མངོན་པར་སྐྱེས་པའི་མཛད་པ་ནས་
བཟུང་སྟེ་མྱ་ངན་ལས་འདས་པའི་བར་ལོ་བྱེ་བ་ལྔ་བཅུ་རྩ་བདུན་དང་། ས་ཡ་དྲུག་དང་གྱ་གཅིག་གི་བར་འགོར་
དགོས་ལ། དེ་བཅུ་གཉིས་རིམ་གྱིས་རྫོགས་པར་མཛད་པ་ལ་ལོ་དེ་འདྲ་འགོར་མི་དགོས་པའི་ཕྱིར་ཏེ། སྐད་ཅིག་སེ་
གོལ་གཏོག་པའི་ཡུན་ལའང་དེ་བཅུ་གཉིས་རིམ་གྱིས་རྒྱས་པར་མཛད་པའི་ཕྱིར་ཏེ། དབུ་མའི་མཐའ་དཔྱོད་ལས།
མཁའ་ལྡིང་གི་ཤུགས་ལས་མགྱོགས་པའི་ཤིང་རྟའི་འཁོར་ལོ་འཁོར་བའི་སྐད་ཅིག་དེའི་ཡུན་ལ་སྦྲུལ་གྱིས་སྐོར་བ་

152
་ དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
བདུན་ཐུབ་པའི་སྐོར་བ་གཅིག་གི་སྐད་ཅིག་དེའི་ཡུན་ལ་ཀུན་དགའ་བོས་ཆོས་བཅུ་བཤད་ཅིང་དོན་གོ་བར་བྱེད་ཐུབ།
དེས་ཆོས་གཅིག་བཤད་པའི་སྐད་ཅིག་དེའི་ཡུན་ལ་ཤཱ་རིའི་བུས་ཆོས་སྟོང་བཤད་ཅིང་དོན་གོ་བར་བྱེད་ཐུབ། དེས་
ཆོས་གཅིག་བཤད་པའི་སྐད་གཅིག་གི་ཡུན་ལ་མོའུ་གལ་གྱི་བུས་འཇིག་རྟེན་གྱི་ཁམས་སྟོང་ཕྲག་བརྒྱད་ཁྲི་འདའ་ནུས།
དེའི་ཁམས་གཅིག་འདའ་བའི་སྐད་ཅིག་དེའི་ཡུན་ལ་རྒྱལ་བས་འཇིག་རྟེན་གྱི་ཁམས་ཐམས་ཅད་དུ་མཛད་པ་བཅུ་
གཉིས་སོགས་གསང་གསུམ་གྱི་བཀོད་པ་མཐའ་ཡས་སྟོན་ནུས་པར་བཤད་པའི་ཕྱིར་ཏེ། ཞེས་གསུངས་པའི་ཕྱིར་
ཟེར། ཁོ་ན་རེ། ལུང་དེས་སྐད་ཅིག་དེ་འདྲའི་ཡུན་ལ་མཛད་པ་བཅུ་གཉིས་ཅིག་ཆར་སྟོན་པར་གསུངས་པས་སྐྱོན་
མེད་ཟེར་ན། འོ་ན་སྐད་ཅིག་དེ་འདྲའི་ཡུན་ལ་སྟོན་པས་མཛད་པ་བཅུ་གཉིས་རིམ་གྱིས་མཛད་མི་ནུས་པར་ཐལ་
ལོ། ། འདོད་མི་ནུས་ཏེ། ཁྱོད་ཀྱི་སྐད་ཅིག་དེ་འདྲའི་ཡུན་ལ་དེ་ལྟར་མཛད་པ་མེད་ཅེས་ཟེར་བ་ནི་དེ་འདྲའི་ཡུན་ལ་
སྔར་གྱི་ལོ་དེ་དག་མེད་པས་སྙམ་དུ་བསམས་ལ། སྐད་ཅིག་དེ་འདྲའི་ཡུན་ལ་ལོ་དེ་དག་ཡོད་པར་མ་ཟད་བསྐལ་
བའང་ཡོད་པའི་ཕྱིར་ཏེ། སངས་རྒྱས་ཀྱི་སྐད་ཅིག་བསྐལ་བར་བྱིན་གྱིས་རླབས་ནུས་པས་དེ་འདྲའི་ལོ་ཡོད་པའི་
ཕྱིར། གལ་ཏེ་དེ་ནི་བརྟགས་པ་མཐའ་བཟུང་བ་ཙམ་ཡིན་ཏེ། དབུ་མའི་མཐའ་དཔྱོད་ལས། རྣལ་འབྱོར་བའི་
ཡིད་ངོར་བརྟགས་པ་མཐའ་བཟུང་གི་སྐད་ཅིག་དབྱེ་ཚུལ་ཡང་འདི་དང་ཡོན་ཏན་གྱི་གྲངས་ཀྱི་སྐབས་ཀྱི་མདོ་ལས་
ཤེས་པར་གྱིས། ཞེས་གསུངས་པའི་ཕྱིར་ཟེར་ན། འོ་ན་སའི་ཡོན་ཏན་བརྒྱ་ཕྲག་བཅུ་གཉིས་དང་། སྐད་ཅིག་
བསྐལ་བར་བྱིན་གྱིས་བརླབ་པ་དང༌། དེའི་ཡུན་ལ་མཛད་པ་བཅུ་གཉིས་རིམ་དང་ཅིག་ཆར་སྟོན་པ་མེད་པར་ཐལ།
དེ་ཐམས་ཅད་བརྟགས་པ་མཐའ་བཟུང་ཡིན་པའི་ཕྱིར། འདོད་ན། སངས་རྒྱས་བྱང་སེམས་ཀྱི་མཛད་པ་བསམ་
གྱིས་མི་ཁྱབ་པར་བཤད་པ་དང་འགལ་ཞིང་། སྔར་བཤད་པ་དང་ཡང་འགལ་བའི་ཕྱིར་རོ། ། གཞན་ཡང་། སྔར་
སྐལ་བཟང་མིག་འབྱེད་དྲངས་པ་དེར་སྟོན་པ་ཟིལ་གནོན་མེ་རྟར་ལྷུམས་སུ་ཞུགས། མེ་ལུག་གི་མཆུ་ཟླར་སྐུ་
བལྟམས་པར་བཤད་པ་མི་འཐད་པར་ཐལ། ཟིལ་གནོན་མེ་རྟར་ལྷུམས་ཞུགས་སོགས་གཏན་ནས་མ་ཡིན་པའི་ཕྱིར་
ཏེ། མཛོད་གནས་དང་པོའི་མཐའ་དཔྱོད་ལས། རབ་བྱུང་གི་དབང་དུ་བྱས་ན་ཟིལ་གནོན་མེ་ལྟར་སྟོན་པ་སྐུ་
འཁྲུངས་ཤིང་། ཤིང་ཁྱིར་རབ་ཏུ་བྱུང་ལ། ཆུ་རྟར་སངས་རྒྱས། ཞེས་དང་། ཡང་མཛོད་མཐའ་དཔྱོད་ལས།
བཤད་ཚུལ་མང་ཡང་འཐད་ལྡན་ཊཱིཀ་ཆེན་ལྟར་ན་ཟིལ་གནོན་མེ་རྟའི་ས་ག་ཟླ་བར་སྐུ་འཁྲུངས། ཉེར་དགུ་བ་ཤིང་
ཕག་ལ་རབ་ཏུ་བྱུང་། སོ་ལྔ་བ་ལྕགས་སྦྲུལ་ལ་སངས་རྒྱས་ཏེ་ལོ་ཞེ་བཞིར་ཆོས་འཁོར་རིམ་པ་གསུམ་དུ་བསྐོར་ཞིང་།
བརྒྱད་ཅུ་བ་མེ་ཕོ་སྟག་ལ་ཞི་བར་གཤེགས། ཞེས་བྱུང་བ་གཉིས་ཕན་ཚུན་མི་མཐུན་ཞིང་སྐལ་བཟང་མིག་འབྱེད་
དང་ཡང་ཆེས་མི་མཐུན་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་གསུམ་ག་མི་འཐད་པར་ཐལ། སྟོན་པ་
ལྕགས་སྤྲེལ་ལ་ འཁྲུངས་བ་སོགས་ཡིན་པའི་ཕྱིར་ཏེ། འདུལ་བའི་མཐའ་དཔྱོད་ལས། ལྕགས་སྤྲེལ་ལ་འཁྲུངས།

• 153 •
དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ཉེར་དགུ་བ་ས་བྱི་ལ་མངོན་པར་བྱུང་། ལོ་དྲུག་དཀའ་བ་སྤྱད་ནས་སོ་ལྔ་པ་ཤིང་རྟའི་དཔྱིད་ཟླ་ཐ་ཆུང་ས་ག་ཟླ་བའི་
བཅོ་ལྔའི་ཐུན་ཐ་མའི་ཆ་གསུམ་གྱི་དང་པོ་སྐྱ་རེངས་ཤར་བའི་ཚེ་སངས་རྒྱས། ཞེས་གསུངས་པའི་ཕྱིར་ཟེར་ན་
དཔྱད་གཞི་ཆེ། གཞན་ཡང་། སྐལ་བཟང་མིག་འབྱེད་ལས། བ་སྟོང་གི་འོ་མ་ལན་བདུན་དུ་ཉིང་ཁུར་བྱས་པའི་
སྙིང་བོའི་འོ་མར་འབྲས་བླུག་པ་བཙོས་པའི་ཞེས་བཤད་པ་མི་འཐད་པར་ཐལ། བ་སྟོང་གི་འོ་མ་ལན་བཅུ་དྲུག་ཉིང་
ཁུར་བྱས་པར་གླེང་འབུམ་ཆེན་མོར་གསུངས་པའི་ཕྱིར་རོ། ། གཞན་ཡང་། མཛད་པ་བཅུ་གཉིས་གདུལ་བྱ་ཐུན་
མོང་མིན་པར་ཅིག་ཅར་སྟོན་པར་བཤད་པ་མི་འཐད་པར་ཐལ། གླིང་གཅིག་ལ་དེ་མི་རུང་། གླིང་སོ་སོར་དེ་མི་
རུང་བའི་ཕྱིར། དང་པོ་དེར་ཐལ། དེར་སྟོན་པ་ལྷུམས་སུ་ཞུགས་ནས་ཟླ་བ་བཅུ་མ་འགོར་བར་ལྷུམས་སུ་ཞུགས་པ་
དང་དུས་མཉམ་དུ་བལྟམས་པ་དང་བཟོའི་གནས་ལ་མཁས་པའི་ཚུལ་བསྟན་པ་མེད་པའི་ཕྱིར་ཏེ། སྟོན་པ་ལྷུམས་
སུ་ཞུགས་པ་དང་དུས་མཉམ་དུ་མྱ་ངན་ལས་འདས་པའི་ཚུལ་བསྟན་པར་གསུངས་པའི་མདོ་བསྟན་བཅོས་དང་།
དེ་ལྟར་འདོད་པའི་གྲུབ་མཐའ་གོང་འོག་སུ་ཡང་མེད་པའི་ཕྱིར་ཏེ། གདུལ་བྱ་ཐུན་མོང་ཡིན་མིན་གང་གི་དབང་དུ་
བྱས་ཀྱང་སྟོན་པས་དགུང་ལོ་བརྒྱད་ཅུའི་བར་མཛད་པ་བཅུ་གཉིས་མཛད་པར་ཁས་མི་ལེན་པ་སུ་ཡང་མེད་པའི་ཕྱིར་
རོ། ། རྟགས་གཉིས་པ་དེར་ཐལ། གླིང་གཅིག་ལ་ཐོག་མར་དང་པོ་མཛད་ཚེ་གླིང་གཞན་དང་གཞན་དུ་མཛད་པ་
གཉིས་པ་སོགས་སྟོན་པ་མ་ཡིན་པའི་ཕྱིར་ཏེ། གླིང་གང་དུ་གཉིས་པ་མཛད་ན་གླིང་དེར་དང་པོ་སྔོན་དུ་འགྲོ་དགོས་
པའི་ཕྱིར་ཏེ། སྐུ་བལྟམས་པ་ལ་ལྷུམས་སུ་ཞུགས་པ་སྔོན་དུ་འགྲོ་དགོས་པའི་ཕྱིར་རོ། ། དེས་ན་མཛད་པ་བཅུ་
གཉིས་ཅིག་ཅར་ཞེས་པ་ནི། གླིང་གཅིག་ལ་དང་པོ་མཛད་ནས་གཉིས་པ་ལ་གནས་ཚེ་གླིང་གཞན་དུ་དང་པོ་མཛད་
པ་དང་། དེ་བཞིན་དུ་གླིང་གཅིག་ལ་དང་པོ་བཅུ་གཅིག་རིམ་གྱིས་སྔོན་དུ་བཏང་། བཅུ་གཉིས་པ་ལ་གནས་ཚེ་
གླིང་གཞན་དང་གཞན་དུ་བཅུ་གཅིག་པ་རེ་རེ་སྟོན་པ་ལྟ་བུ་ཡིན་ལ། འཁོར་ལོ་གསུམ་ཅིག་ཅར་ཞེས་པའང་དེ་དང་
འདྲ་བའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། འཛམ་གླིང་བྱེ་བ་ཕྲག་བརྒྱ་བོ་སངས་རྒྱས་ཀྱི་སྤྲུལ་བའི་
ཞིང་ཡིན་ཏེ། ཡིག་ཆར། དེས་ན་སྟོན་པ་འདི་ལ་སྤྲུལ་ཞིང་ཐུན་མོང་དང་ཐུན་མོང་མ་ཡིན་པ་བཤད་དེ། ཐུན་
མོང་བ་ལ་ནི་ཞིང་འཛམ་གླིང་བྱེ་བ་ཕྲག་བརྒྱ་སྟེ་སྟོང་གསུམ་གྱི་སྟོང་ཆེན་པོ་གཅིག་དང་། ཐུན་མོང་མ་ཡིན་པ་སྟོང་
ཆེན་པོ་དེ་བྱེ་བ་ཕྲག་བརྒྱ་རྒྱུད་དང་པོ། དེ་གྲངས་དེ་སྙེད་རྒྱུད་གཉིས་པ་དང་། དེ་གྲངས་དེ་སྙེད་རྒྱུད་གསུམ་པ་སྟེ།
དེ་གྲངས་དེ་སྙེད་རབ་འབྱམས་རྒྱ་མཚོ་གཅིག་ཏུ་གྲགས་པ་ལྟར་ཤཱཀྱ་ཐུབ་པ་ཡང་གྲངས་དེ་སྙེད་འདོད་པའི་ཕྱིར།
ཞེས་གསུངས་པའི་ཕྱིར། ཁྱབ་སྟེ། དེ་རེ་རེར་སྟོན་པ་དང་ཡབ་ཡུམ་སྲས་བསྟན་པའི་གནས་ཚད་གནས་ཡུལ་དར་
རྒུད་སོགས་གང་ལའང་ཁྱད་པར་མེད་པས་སྤྲུལ་བའི་ཞིང་མིན་ན་མི་རུང་བའི་ཕྱིར་ཟེར། ཡང་ཁ་ཅིག དེ་དག་
སྟོན་པའི་སྤྲུལ་ཞིང་མ་ཡིན་པར་ཐལ། སྟོན་པའི་སྔོན་ནས་ཡོད་པར་མ་ཟད་བསྐལ་བཟང་སངས་རྒྱས་སྟོང་གི་སྔོན་

• 154 •
54 • དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
ནས་ཡོད་པའི་ཕྱིར། གཞན་ཡང་ཡིག་ཆར། ཡང་ཁོ་ན་རེ། ཉན་ཐོས་སྡེ་བའི་ལུགས་ལ་གླིང་འདིའི་ཤཱཀ་ཐུབ།
གླིང་བཞི་གཞན་གྱི་ཤཱཀ་ཐུབ་ཀྱི་སྤྲུལ་པར་ཐལ། དམ་བཅའ་འཐད་པའི་ཕྱིར། འདོད་མི་ནུས་ཏེ། གླིང་གཞན་གྱི་
དེ་ཁྱོད་ཀྱི་སྤྲུལ་པ་ཡིན་པའི་ཕྱིར་ན་མ་ཁྱབ། ཅེས་གསུངས་པ་ལྟར་མི་རིགས་པའི་ཕྱིར་ཏེ། བྱེ་སྨྲའི་ལུགས་ལ་མི་
རིགས་པའི་ཕྱིར་ཏེ། དེའི་ལུགས་ལ་འདོད་པར་གཏོགས་པའི་སྤྲུལ་བ་ཡིན་ན། ཕྱིའི་སྐྱེ་མཆེད་ཡིན་དགོས་པའི་
ཕྱིར་ཏེ། མཛོད་ལས། འདོད་པར་གཏོགས་པའི་སྤྲུལ་བ་ནི། ། ཕྱི་ཡི་སྐྱེ་མཆེད། ཅེས་གསུངས་པའི་ཕྱིར།
གཞན་ཡང་ཡིག་ཆར། གདུལ་བྱ་རྣམས་གང་ལ་གང་གིས་འདུལ་བའི་རྣམ་པ་དེ་དང་དེ་བསྟན་པའི་སྐུའི་ཆ་ལ་སྐྱེ་བ་
སྤྲུལ་སྐུར་འཇོག་དགོས་པའི་ཕྱིར་ཏེ། དེའི་དོན་ཡོད་པའི་ཕྱིར། ཞེས་གསུངས་པ་ལྟར་མི་རིགས་ཏེ། གཞན་དུ་ན་
སྤྲུལ་སྐུ་ཡིན་ན་སྐྱེ་བ་སྤྲུལ་སྐུ་ཡིན་པས་ཁྱབ་པར་ཐལ་བའི་ཕྱིར་ཟེར་ན་དཔྱད་དགོས་སོ། ། ཁ་ཅིག་གིས། འདིར་
རང་རྒྱུ་རྣམ་མཁྱེན་གྱི་བདག་རྐྱེན་ལས་བྱུང་བའི་རྣམ་དཀར་གྱི་ཡོན་ཏན་དེ། སངས་རྒྱས་ཀྱི་འཕྲིན་ལས་ཀྱི་མཚན་
ཉིད། ཅེས་གསུངས་པ་ལྟར་ཁས་ལེན་མི་རིགས་ཏེ། མཚོན་བྱ་དེ་ཡོད་ན། མཚན་ཉིད་དེ་ཡོད་པས་མ་ཁྱབ་པའི་
ཕྱིར། མ་གྲུབ་ན། རི་བོང་རྭ་ཆོས་ཅན། དེར་ཐལ། དེའི་ཕྱིར། གཞན་ཡང་། དེ་ལྟར་འཐད་ན། རང་རྒྱུ་ཡེ་
ཤེས་ཆོས་སྐུའི་བདག་རྐྱེན་ལས་བྱུང་བའི་རྣམ་དཀར་གྱི་ཡོན་ཏན་དེ། རང་ཡེ་ཤེས་ཆོས་སྐུའི་འཕྲིན་ལས་ཀྱི་མཚན་
ཉིད་དུ་ཁས་ལེན་དགོས་པ་ལས་དེ་མ་ཡིན་པའི་ཕྱིར་ཏེ། ཡིག་ཆར་རང་རྒྱུ་ཡེ་ཤེས་ཆོས་སྐུ་བྱུང་བའི་རྣམ་དཀར་གྱི་
ཡོན་ཏན་དེ། ཡེ་ཤེས་ཆོས་སྐུའི་འཕྲིན་ལས་ཀྱི་མཚན་ཉིད། དེ་བཞིན་དུ་སྤྲུལ་སྐུ་ལའང་སྦྱོར་ཟེར་ན། ཞེས་
གསུངས་པའི་ཕྱིར། ཁྱབ་སྟེ། སྟོན་པའི་ཡེ་ཤེས་ཆོས་སྐུའི་འཕྲིན་ལས་ཡིན་ན། སྟོན་པའི་ཡེ་ཤེས་ཆོས་སྐུའི་འབྲས་
བུ་ཡིན་མི་དགོས་པའི་ཕྱིར་ཏེ། དེ་དང་དུས་མཉམ་པའི་ཆོས་སྐུའི་འཕྲིན་ལས་ཡོད་པའི་ཕྱིར། དེས་ན་ཡིག་ཆར།
ཆོས་སྐུའི་ཡོན་ཏན་དང་དེའི་དབང་གིས་བྱུང་བ་གང་རུང་གིས་བསྡུས་པའི་རྣམ་དཀར་ཀྱི་ཡོན་ཏན་དེ། ཆོས་སྐུའི་
འཕྲིན་ལས་ཀྱི་མཚན་ཉིད། ཅེས་གསུངས་པ་ལྟར་འཐད་པའི་ཕྱིར་ཟེར། ཡང་ཁ་ཅིག འདིར་བཤད་པ་ལྟར་མི་
རུང་བ་མེད་དེ། རྣམ་བཤད་དང་རྟོགས་སྣང་གཉིས་ཀར་དེ་ལྟར་གསུངས་པའི་ཕྱིར་ཟེར་ན་བརྟག ཁ་ཅིག་གིས།
སློབ་དཔོན་ལུགས་ལ་འཕྲིན་ལས་ཉེར་བདུན་ལས། དང་པོ་ལམ་གྱི་རྟེན་དང་། དེ་ནས་ཉེར་ལྔ་ལམ་དང་། ཐ་མ་
འབྲས་བུ་ལ་འགོད་པའི་དེ་ཡིན་ཏེ། གསེར་ཕྲེང་ལས། གཉིས་པ་ལ་གསུམ། ལམ་གྱི་རྟེན་དང་། ལམ་དང་།
ལམ་གྱི་འབྲས་བུ་ལ་འགོད་པའོ། ། ཞེས་དང་། རྟོགས་དཀའི་སྣང་བ་ལས་ཀྱང་དེ་ལྟར་གསུངས་པའི་ཕྱིར་ཟེར་
ཡང་ཁ་ཅིག དེ་མི་འཐད་པར་ཐལ། དང་པོ་ཉེར་དྲུག་ལམ་དང་། ཐ་མ་འབྲས་བུ་ལ་འགོད་པའི་དེ་ཡིན་པའི་
ཕྱིར་ཏེ། ཡིག་ཆར། དབྱེ་ན་རང་ཡིན་གྱི་ཉེར་བདུན་ཡོད་དེ། ལམ་ལ་འགོད་པ་ཉེར་དྲུག་འབྲས་བུ་ལ་གཅིག་སྟེ་
ཉེར་བདུན་ཡོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ལམ་གྱི་རྟེན་ལ་འགོད་པའི་དེ་འདིར་ཤུགས་ལ་

དངོས་པོ་བརྒྱད་དང་དོན་བདུན་ཅུའི་དོགས་དཔྱོད། · 155 .
འཕངས་པ་ཙམ་ཡིན་པས་དངོས་བསྟན་ཉེར་བདུན་པོ་གང་རུང་མ་ཡིན་པའི་ཕྱིར་ཏེ། རྣམ་བཤད་ལས། གཉིས་
པ་དབྱེ་བའི་སྒོ་ནས་རྒྱས་པར་བཤད་པ་ལ། ལམ་ལ་འགོད་པ་དང་། ལམ་གྱི་འབྲས་བུ་ལ་འགོད་པའོ། ། ནས།
འདིས་ལམ་གྱི་རྟེན་ལ་འགོད་པ་ཡང་འཕངས་མོད་ཀྱི། དངོས་སུ་ནི་ཐར་པ་དོན་གཉེར་གྱི་བསམ་པ་ལ་འགོད་པ་
བསྟན་ཏོ། ། ཞེས་གསུངས་པའི་ཕྱིར་ཟེར་ན་བརྟག ཡང་ཁ་ཅིག སངས་རྒྱས་སའི་འགོག་བདེན་ཆོས་ཅན།
སངས་རྒྱས་ཀྱི་འཕྲིན་ལས་ཡིན་པར་ཐལ། ཡེ་ཤེས་ཆོས་སྐུའི་ཡོན་ཏན་དང་དེའི་དབང་གིས་བྱུང་བ་གང་རུང་གིས་
བསྡུས་པའི་རྣམ་དཀར་གྱི་ཡོན་ཏན་ཡིན་པའི་ཕྱིར་ཏེ། ཡེ་ཤེས་ཆོས་སྐུའི་ཡོན་ཏན་གྱིས་བསྡུས་པའི་རྣམ་དཀར་གྱི་
ཡོན་ཏན་ཡིན་པའི་ཕྱིར་ཏེ། ཡེ་ཤེས་ཆོས་སྐུའི་ཡོན་ཏན་ཡིན་པ་གང་ཞིག རྣམ་དཀར་གྱི་ཡོན་ཏན་ཡིན་པའི་ཕྱིར།
དང་པོ་དེར་ཐལ། མཐར་ཐུག་གི་ཡོན་ཏན་ཡིན་པའི་ཕྱིར། གཉིས་པ་དེར་ཐལ། དགེ་བ་དང་མ་སྒྲིབ་ལུང་མ་
བསྟན་གང་རུང་ཡིན་པའི་ཕྱིར། ཁྱབ་སྟེ། བསྟན་བཅོས་ལས། ཆོས་དཀར་པོ་རྣམས་གང་ཞེ་ན། དགེ་བའི་ཆོས་
རྣམས་དང་མ་སྒྲིབ་ལུང་མ་བསྟན་རྣམས་ཡིན་ནོ། ། ཞེས་གསུངས་པའི་ཕྱིར། ཁྱབ་སྟེ། ལུང་འདི་ལ་བརྟེན་ནས་
སངས་རྒྱས་ཀྱི་སྐུ་གསུང་ཐུགས་ཀྱི་འོད་ཟེར་དང་གདུལ་བྱའི་རྒྱུད་ཀྱི་ལམ་གྱི་རྟེན་དུ་གྱུར་བའི་ལུས་རྟེན་དང་སེམས་
རྟེན་སོགས་མ་སྒྲིབ་ལུང་མ་བསྟན་རྣམས་ཀྱང་སངས་རྒྱས་ཀྱི་འཕྲིན་ལས་ཡིན་པར་འཕྲིན་ལས་རྣམ་བཞག་ལས་
གསུངས་པས། འགོག་བདེན་ཡང་དེ་ཡིན་པར་སྒྲུབ་ནུས་པའི་ཕྱིར། མ་ཁྱབ་མཚམས་ལ་རྟགས་དེར་ཐལ། དགེ་
མི་དགེ་ལུང་མ་བསྟན་གསུམ་པོ་གང་རུང་ཡིན་པ་གང་ཞིག དགེ་མི་དགེ་གཉིས་པོ་གང་རུང་མ་ཡིན་པའི་ཕྱིར།
རྟགས་དང་པོ་དེར་ཐལ། གཞི་གྲུབ་པའི་ཕྱིར། ཁྱབ་སྟེ། རྩ་བར། དམིགས་པ་ཆོས་རྣམས་ཐམས་ཅད་དེ། ། དེ་
ཡང་དགེ་ལ་སོགས་པ་ཡིན། ། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། མྱང་འདས་ཡིན་པའི་ཕྱིར།
ཁྱབ་སྟེ། འཕྲིན་ལས་རྣམ་བཞག་ལས། སྐབས་འདིའི་འགོད་པའི་ཡུལ་ཡིན་ན། འགོད་ཡུལ་གྱི་འཕྲིན་ལས་ཡིན་
པས་ཁྱབ་ཟེར་ན། མི་གནས་པའི་མྱང་འདས་ཆོས་ཅན། དེར་ཐལ། དེའི་ཕྱིར། ནས། རྩ་བར་འདོད་མི་ནུས་
ཏེ། འཕྲིན་ལས་མ་ཡིན་པའི་ཕྱིར། དེར་ཐལ། མྱང་འདས་ཡིན་པའི་ཕྱིར། ཞེས་གསུངས་པའི་ཕྱིར་ཟེར་བ་
སོགས་ལ་དཔྱད་དགོས་སོ། ། གཞན་ཡང་དཔྱད་པར་བྱ་བའི་གནས་མཐའ་ཡས་པ་ཡོད་ཀྱང་འདིར་དེ་ཙམ་ལས་མ་
སྤྲོས་སོ། ། སྨྲས་པ། མདོ་ཡི་སྦས་དོན་རྒྱན་གྱིས་བཀྲལ་བའི་ཚུལ། ། རྒྱ་བོད་མཁས་པའི་འགྲེལ་ལུགས་ཟབ་མོའི་
གནད། ། གངས་ཅན་བསྟན་འགྲོའི་མགོན་པོ་ཡབ་སྲས་ཀྱི། ། རྣམ་དག་དྲི་མ་མེད་པའི་བཤད་སྲོལ་གསུམ། ། སོ་
སོར་ལུང་དང་རིགས་པ་ཞིབ་མོ་ཡིས། ། ལེགས་པར་དཔྱད་པའི་ཁྱད་པར་ཕྲ་མོ་རྣམས། ། བློ་དམན་བདག་འདྲས་
ཞིབ་དཔྱོད་ག་ལ་ནུས། ། ཆེ་ལོང་ཙམ་ཞིག་འདིར་བཀོད་སྐལ་བ་སྦོམ། ། སྐལ་བཟང་ལྷ་ཡི་བུ་མོའི་ཚོགས་རྣམས་
ཀྱིས། ། ལེགས་བཤད་རྒྱ་མཚོའི་ཆུ་ཐིགས་འདིས་མཚོན་ཏེ། ། ཡན་ལག་བརྒྱད་ ལྡན་རྣམ་བཤད་གསུམ་གྱི་

• 156 . དངོས་པོ་བརྒྱད་དང་དོན་བདུན་ཅུའི་དོགས་དཔྱོད།
མཚོར། ། དགའ་མགུར་ལོངས་སྤྱོད་འདོད་དགུ་འབྱུང་གྱུར་ཅིག ། ལེགས་བཤད་མ་དྲོས་མཚོ་ནི་རྙོག་བྲལ་
ཡང་། ། ཁོ་བོ་རྣམ་དཔྱོད་མིག་ཆུང་མི་གསལ་བས། ། མ་རྟོགས་འཁྲུལ་བའི་རྙོག་པ་འགའ་སྲིད་ན། ། ཟླ་བྲལ་
མཁས་དབང་རྣམས་ཀྱིས་བཟོད་མཛད་རིགས། ། འདིར་འབད་ལས་བྱུང་དགེ་ཚོགས་འདིས་མཚོན་ཏེ། ། བདག་
དང་མ་རྒན་འགྲོ་བ་མ་ལུས་པའི། ། དགེ་བའི་རྩ་བ་ཇི་སྙེད་མཆིས་པ་ཀུན། ། དོན་གཉིས་ལྷུན་གྱིས་འགྲུབ་པའི་རྒྱུ་
རུ་བསྔོའོ། །
ཞེས་པ་འདི་ནི་བཙུན་གཟུགས་དགེ་སློང་ཡེ་ཤེས་རྒྱ་མཚོའམ། ཚངས་སྲས་བཞད་པའི་རྡོ་རྗེས་བྲིས་པའོ། །
ཨོཾ་སྭཱ་སྟི།
དགེ་ལྡན་ལུགས་བཟང་བཀྲ་ཤིས་འདབ་བརྒྱའི་ཚལ། །
རབ་བཞད་འགྲོ་ཀུན་ཕན་བདེའི་ཟིལ་དངར་ལ། །
སྤྱོད་ཕྱིར་ཆོས་སྡིངས་སྤྲིན་སྔོན་བ་གམ་ལས། །
ཆོས་སྦྱིན་བདུད་རྩིའི་གྲུ་ཆར་འདི་སྤྲོས་སོ། །
སརྦ་མངྒ་ལཾ། །

དྲིས་ལན་པད་དཀར་ཕྲེང་བའི་དོགས་དཔྱོད། • 157 •
༄༅། ། དྲིས་ལན་པད་དཀར་ཕྲེང་བའི་དོགས་དཔྱོད་བདུད་རྩིའི་
འོད་ཅན་ཞེས་བྱ་བ་བཞུགས་སོ། །
༄༅། ། ན་མོ་གུ་རུ་མཉྫ་གྷོ་ཥཱ་ཡ། རབ་འབྱམས་རྒྱལ་བའི་མཛད་འཕྲིན་གསང་བའི་མཛོད། ། མདོ་དང་རྒྱུད་སྡེ་
གསུང་རབ་རྒྱ་མཚོའི་བདག ། མཁའ་ཁྱབ་ཡིད་ཅན་ཀུན་གྱི་ཕན་བདེའི་གཏེར། ། ཟླ་བྲལ་རྣམ་འདྲེན་གང་དེར་
སྤྱི་བོས་འདུད། ། དེང་དུས་ཕལ་ཆེར་ཆོས་ལ་བརྩོན་པ་ཞན། ། གཞུང་ལུགས་རྣམས་ལ་ཞིབ་དཔྱོད་མཐུ་དང་
བྲལ། ། འགྲན་སེམས་ཕྲག་དོག་ཚེར་མས་བློ་མིག་འཁྲུགས། ། སྤྱི་བརྟོལ་ཁོ་ནས་རང་ཉིད་མཁས་པར་རློམ། ། དེ་
བས་ལེགས་བཤད་མ་ལ་ཡ་ཡི་ལྗོན། ། ཀྱོག་བཤད་ཤིང་རུལ་དག་དང་སྙོམས་པར་བྱས། ། ཚོང་འདུའི་གཞི་མདོར་
དགོས་མེད་མཆིང་བུ་དག ། རིན་ཐང་མེད་པའི་ནོར་བུ་ཉིད་དུ་འཛིན། ། དེས་ན་ལེགས་བཤད་དྲི་མ་མེད་པའི་
གཞུང་། ། དྲིས་ལན་པད་དཀར་ཕྲེང་བའི་ཟུར་འགའ་ལ། ། ཉེ་རིང་ཕྱོགས་ལྷུང་བྲལ་བའི་རྣམ་དཔྱོད་ཀྱིས། །
དོགས་དཔྱོད་བདུད་རྩིའི་འོད་ཅན་འདི་ན་སྤེལ། ། འདིར་དྲིས་ལན་དེ་ཉིད་ལས། ཇོ་ནང་བས། རྟག་པའི་
བདག་ཁས་བླངས་པར་གསུངས་པ་ནི་མཁས་གྲུབ་ཆེན་པོའི་གསུངས་ཡིན་པས་དོན་ལ་ཤིན་ཏུ་འཐད་མོད། འོན་
ཀྱང་དཔྱད་དགོས་ཏེ། དེས་རྟག་པའི་བདག་ཁས་བླངས་པས་ཕྱིར་རོལ་བ་དང་། མདོ་སྡེ་དགོངས་འགྲེལ་སོགས་
འཁོར་ལོ་མཐའ་མ་ངེས་དོན་དུ་ཁས་བླངས་པས་ནང་བ་པ་ཡིན་དགོས་ལ། དེ་ལྟར་ན། དེ་ཕྱི་ནང་གཉིས་ཀར་ཐལ་
བ་ལྡོག་ཏུ་མེད་དོ། ། དེས་ན་གཞུང་ཆེན་མོ་རྣམས་སུ། ཡེ་ཤེས་ཀྱི་ངོ་བོ་རྟག་པ་ཡིན་ཀྱང་རྐྱེན་ལ་ལྟོས་ནས་དོན་
བྱེདན། ཞེས་སོགས་དང༌། ཁ་ཅིག་གྲངས་ཅན་ལུགས་བཞིན་དུ། ། ཞེས་སོགས་ཀྱིས་ཇོ་ནང་བས་རྟག་པའི་
བདག་ཁས་བླངས་པ་ལྟ་བུར་གསུངས་པ་ནི། དེས་དེ་ལྟར་ཁས་བླངས་སོང་ཞེས་པ་ཙམ་ལས། དངོས་སུ་ཁས་ལེན་
མི་རིགས་པའི་ཕྱིར་རོ། ། ཡང་དེ་ཉིད་ལས། འདིའི་དོན་ལེགས་བཤད་སྙིང་པོ་ལྟར་ན། མིག་སོགས་ཀྱི་ངོ་བོ་ཡུལ་
ཅན་ཕྱིན་ཅི་ལོག་གིས་རྙེད་པ་མ་ཡིན་པར་ཁས་བླངས་པར་སོང་ཞེས་བཀག་པ་དང་། ལྷག་མཐོང་ཆེན་མོ་དང་སྟོང་
མཐུན་ལྟར་ན་མ་རིག་པའི་ཚོགས་ཀྱིས་བསླད་པའི་བློ་ཕྱིན་ཅི་ལོག་གིས་རྙེད་པའི་མིག་སོགས་ཆོས་ཅན། ཉམས་
པར་གྱུར་བ་སྟེ། དེ་ཁོ་ནར་མ་གྲུབ་པར་ལེགས་ལྡན་འདིས་ཁས་བླངས་སོང་ཞེས་བཀག་པ་ལྟར། དངོས་སུ་ལེགས་
ལྡན་གྱིས་ཁས་མ་བླངས་ཀྱང་དོན་གྱིས་ན། རང་ངོས་ནས་གྲུབ་པའི་མིག་སོགས་ལ་མ་འཁྲུལ་བའི་ཚད་མ་བཞེད་

• 158 •
 དྲིས་ལན་པད་དཀར་ཕྲེང་བའི་དོགས་དཔྱོད།
པས། ཚིག་གསལ་ལྟར་ཁས་བླངས་པར་སོང་ཞེས་རིགས་པའི་ཕུལ་ལོ། ། ཞེས་གསུངས། དེ་ཡང་དཔྱད་དགོས་
ཏེ། ལེགས་ལྡན་གྱིས། བདག་མེད་ཡིན་ན། དེ་ཁོ་ནར་མ་གྲུབ་པས་ཁྱབ་པར་ཁས་ལེན་པའི་ཕྱིར་དང་། གཞི་
གྲུབ་ན། ཡུལ་ཅན་ཕྱིན་ཅི་ལོག་གིས་རྙེད་པ་མ་ཡིན་པས་ཁྱབ་པའང་ཁས་ལེན་པའི་ཕྱིར་རོ། ། ཡང་དེ་ཉིད་ལས།
མཛོད་ཀྱི་གནས་དྲུག་པ་ནས་བཤད་ཚུལ་ནི། མངོན་རྟོགས་རྒྱན་ལས། དབང་བོ་རྟུལ་དང་རྣོན་པོ་དག ཅེས་
རྐང་པ་དང་པོ་དང་། དེ་ནས། དད་དང་མཐོང་ཐོབ་ཅེས་རྐང་པ་ཕྱེད་ཀྱིས་རིམ་པ་ལྟར་ཞུགས་པ་གསུམ་དང་།
འབྲས་གནས་གསུམ་བསྟན་ལ། རྒྱུན་ཞུགས་འབྲས་གནས་འོག་ཏུ་བཤད་ཅེས་པ་ཡིན་ཏེ། རྒྱན་གྱི་རྐང་པ་དང་
པོས། འཕགས་པ་བརྒྱད་པ་དང་། ཆགས་བྲལ་སྔོན་སོང་གི་ཞུགས་པ་གཉིས་དང་། རྐང་པ་ཕྱེད་གྱིས་དགེ་འདུན་
ཉི་ཤུའི་གྲངས་འདྲེན་གྱི་ཐོད་རྒལ་བའི་འབྲས་གནས་གཉིས་བསྟན་ཅིང་། གྲངས་འདྲེན་གྱི་རྒྱུན་ཞུགས་འབྲས་
གནས་འོག་ཏུ་བསྟན་ཏོ། ། དེ་ལྟར་མཛོད་ཀྱི་གནས་དྲུག་པར། དབང་པོ་རྣོ་རྟུལ་དེ་དག་ཏུ། ། ཞེས་པ་ནས།
འབྲས་བུ་དང་པོ་ལ་ཞུགས་པ། ། རྣམ་ལྔའི་བར་བཅོམ་ཞེས་པས་རྒྱུན་ཞུགས་ཞུགས་པ་དང་། ཞེས་སོགས་བཤད་
པ་ནི་དཔྱད་གཞི་ཤིན་ཏུ་ཆེ་སྟེ། གནས་དྲུག་པ་ནས་བཤད་ཚུལ་ནི་མངོན་རྟོགས་རྒྱན་དུ་བསྟན་ཞེས་པ་ཡིན་ན་
དགོས་འབྲེལ་ཅུང་ཟད་ཀྱང་མེད་ལ། གལ་ཏེ་གོང་གི་ནི་ཞེས་པ་དགར་བའི་སྒྲ་ཡིན་པས་སྐྱོན་མེད་ཅེ་ན། མཛོད་
གནས་དྲུག་པ་ནས་བཤད་ཚུལ་ནི། དེ་ལྟར་མཛོད་ཀྱི་གནས་དྲུག་པར་བཤད་ཞེས་པར་འགྱུར་ལ། དེ་ལྟར་ན་བུམ་
པ་ནི་བུམ་པ་ཡིན་ཞེས་པ་ལྟ་བུ་ཡིན་པས་ཚིག་ཟློས་པའི་སྐྱོན་ཡོད་ཅིང་དགར་སྒྲ་སྐྱོན་མེད་མིན་པས་གཞུང་གི་དོན་
དུའང་འགྲོ་དཀའ་བའི་ཕྱིར་རོ། ། དེས་ན། དྲིས་ལན་གྱི་བཤད་ཚུལ་ཇི་ལྟར་ཡིན། གལ་ཏེ་གསེར་ཕྲེང་དུ་མངོན་
པ་ནས་ཞེས་པ་ཙམ་གྱིས་མཛོད་གནས་དྲུག་པའི་ཞུགས་འབྲས་ཀྱི་བཤད་ཚུལ་རྫོགས་པར་བཤད། དེ་མན་ཆད་
མངོན་རྟོགས་རྒྱན་གྱི་བཤད་ཚུལ་བཤད་ཅེས་པ་ཡིན་ན། མཛོད་ལས་ཞེས་པ་ཙམ་གྱིས་དེའི་བཤད་ཚུལ་བཤད་ཟིན་
པ་དང་། དེའི་གཞུང་དྲངས་ཟིན་པར་ཐལ་བར་འགྱུར་བས། རྗེ་རིན་པོ་ཆེས་ཆོས་བཤད་པ་ལ་མི་མཁས་པའམ།
དྲིས་ལན་གྱི་བཤད་ཚུལ་ཀྱོག་བཤད་དུ་འགྱུར་བ་གང་རུང་ལས་མི་འདའ་སྟེ། གསེར་ཕྲེང་གི་སྐབས་གཞན་དང་།
རྗེ་རིན་པོ་ཆེའི་གསུང་རབ་གཞན་དང་། རྒྱ་བོད་ཀྱི་གཞུང་ཚད་ལྡན་གང་དུའང་དེ་ལྟ་བུ་མ་བྱུང་བའི་ཕྱིར་རོ། །
དེས་ན་མགོར་མཛོད་ནས་ཞེས་པའམ། མཛོད་ལས་ཞེས་པ་ཡོད་ན། དེ་རྗེས། བཤད་ཅེས་པའམ། གསུངས་
ཞེས་པའམ། བསྟན་ཞེས་པའམ། སོ་ཞེས་པ་ལྟ་བུ་ངེས་པར་ཡོད་དགོས་པ་ལས་འདིར་ཅིའི་ཕྱིར་མི་དགོས། གལ་
ཏེ་དེ་ལྟར་མིན་ན་རྐང་པ་དང་པོ་དང་དེ་ནས་ཕྱེད་ཅེས་པ་མན་ཆད་རྒྱན་གྱི་བཤད་ཚུལ་བཤད་པར་དྲིས་ལན་དུ་
གསལ་བས་མཛོད་ཀྱི་བཤད་ཚུལ་བཤད་པའི་གཞུང་གི་མཚམས་གང་ཡིན། མངོན་པ་ནས་ཞེས་པ་ནས་གང་གི་བར་
ཡོད་སྨོས་ཤིག དེ་བས་ན་བསྟན་ལ་ཞེས་པ། མངོན་པ་ནས་ཞེས་པ་དང་སྦྱོར་དགོས་པས། གསེར་ཕྲེང་གི་གཞུང་

• 159 •
དྲིས་ལན་པད་དཀར་ཕྲེང་བའི་དོགས་དཔྱོད།
དེའི་དོན་ནི། ཉི་སྣང་གི་བཤད་ཚུལ་འདི་ཁོ་ན་རྗེ་བཙུན་གྱི་བཞེད་པ་ཡིན་ཏེ། ཉི་སྣང་དུ་དགེ་འདུན་ཉི་ཤུ་བོ་འདི་
དག་མངོན་པ་ནས་བཤད་པ་དང་མིང་མཚུངས་པར་བསྟན་ཅིང་། དེ་ཡང་དེ་དག་དང་ཆོས་མཚུངས་པས་ཡིན་ལ།
དེ་ལྟ་ན་མངོན་པའི་བཤད་ཚུལ་ཇི་ལྟར་ཡིན་ཞེ་ན། མངོན་པ་ནས་མངོན་རྟོགས་རྒྱན་དུ་དགེ་འདུན་ཉི་ཤུ་བཤད་
པའི་ཚིགས་བཅད་གཉིས་ཀྱི་རྐང་པ་དང་པོ་དང་། དེ་ནས་ཕྱེད་ཀྱིས་ཇི་སྐད་བཤད་པའི་རིམ་པ་ལྟར། སྔར་གྱི་
ཞུགས་པ་གསུམ་དང་། དེའི་འབྲས་གནས་གསུམ་བསྟན་ལ། འོ་ན་དད་དང་མཐོང་ཐོབ་ཅེས་པས་འབྲས་གནས་
གཉིས་བསྟན་པས་མི་མཐུན་ནམ་སྙམ་ན་སྐྱོན་མེད་དེ། འདིར་རྒྱུན་ཞུགས་འབྲས་གནས་འོག་ཏུ་བཤད་པས་སོ། །
མངོན་པར་མངོན་རྟོགས་རྒྱན་བཞིན་བཤད་པའི་རྒྱུ་མཚན་དེའི་ཕྱིར་ཉི་སྣང་ལས་ཀྱང་སྐབས་དེར་མཛོད་ཀྱི་རྣམ་
གཞག་ཇི་ལྟ་བ་བཞིན་བཤད་ནས་བརྒྱད་པ་དང་ཆགས་བྲལ་སྔོན་སོང་གི་ཞུགས་འབྲས་ཀྱི་རང་བཞིན་རྣམས་བསྟན་
ཏོ། ། ཞེས་པའམ། བསྟན་ལ་ཞེས་པ་གཞིར་བྱས་ནས། གང་བསྟན་ན་སྔར་གྱི་ཞུགས་པ་གསུམ་དང་དེའི་འབྲས་
གནས་གསུམ་བསྟན། ཇི་ལྟར་བསྟན་ན། རྐང་པ་དང་པོ་དབང་བོ་རྟུལ་དང་རྣོན་པོ་དག ། དེ་ནས་ཕྱེད་དད་
དང་མཐོང་ཐོབ་ཅེས་པའི་རིམ་པ་ལྟར་བསྟན། གང་དུ་བསྟན་ན་མངོན་པ་ནས་བསྟན། ཞེས་བྱས་ཀྱང་རུང་
ངོ༌། ། གཞན་ཡང་སྔར་གྱི་ཞུགས་པ་གསུམ་དང་དེའི་འབྲས་གནས་གསུམ་བསྟན་པ་རྒྱན་ཡིན་ན། གསེར་ཕྲེང་དུ་
རྒྱན་གྱི་བཤད་ཚུལ་བཤད་པའི་དེ་མ་ཐག་ཏུ་གཞུང་དེ་རྣམས་བྱུང་བ་ཡིན་པས་རྐང་པ་དང་པོའི་སྐབས་ཟློས་སྐྱོན་
དང་། རྐང་པ་ཕྱེད་ཀྱི་སྐབས་རང་ཚིག་སྔ་ཕྱི་འགལ་བའི་སྐྱོན་བྱུང་སྟེ། སྔར་རྐང་པ་དང་པོས་གསུམ་བསྟན་ཞེས་པ་
དང་འདིར་གསུམ་བསྟན་ཞེས་པ་ཁྱད་མེད་ལ། སྔར་དད་དང་མཐོང་ཐོབ་ཅེས་པས་གཉིས་དང་འདིར་གསུམ་
བསྟན་པར་བཤད་པ་འགལ་བས་སོ། ། སྔར་གྱི་དེ་གྲངས་འདྲེན་ལ་དགོངས་སོ་སྙམ་ན་འདིར་ཡང་གྲངས་འདྲེན་གྱི་
དགེ་འདུན་ཀྱི་སྐབས་ཡིན་པའི་ཕྱིར་རོ། ། གཞན་དུ་ན་གྲངས་འདྲེན་གྱི་དགེ་འདུན་མངོན་པ་ནས་བཤད་པ་དང་
མིང་མཚུངས་པར་མ་བཤད་དམ་སོམས་ཤིག ། གཞན་ཡང་། གསེར་ཕྲེང་ལས་རྐང་པ་དང་པོ་དང་དེ་ནས་ཕྱེད་
ཀྱིས། ཞེས་པའི་སྐབས་སུ་བཤད་མི་དགོས་པ་བཤད་པ་དང་། བཤད་དགོས་པ་མ་བཤད་པའི་སྐྱོན་འབྱུང་བར་
འགྱུར་ཏེ། མངོན་རྟོགས་རྒྱན་གྱི་བཤད་ཚུལ་ནི། སྔར་གསལ་བར་བསྟན་ཟིན་ལ། མཛོད་ཀྱི་བཤད་ཚུལ་ནི།
། ། གཞན་
གོང་འོག་གང་དུའང་གསལ་བར་མ་བཤད་ལ་འདིར་མངོན་པ་ནས་ཞེས་པ་ཙམ་ལས་མ་བྱུང་བའི་ཕྱིར་རོ
ཡང་དད་དང་མཐོང་ཐོབ་ཅེས་པས་ཐོད་རྒལ་བའི་དགེ་འདུན་གཉིས་བསྟན་ཏེ། རྒྱུན་ཞུགས་འབྲས་གནས་འོག་ཏུ་
བཤད་པས་སོ། ། ཞེས་པ་རྗེའི་དགོངས་པ་མིན། དད་དང་མཐོང་ཐོབ་ཅེས་པས་ཐོད་རྒལ་བའི་དགེ་འདུན་གཉིས་
རྒྱུན་ཞུགས་འབྲས་གནས་དང་གསུམ་བསྟན་ཏེ། རྒྱུན་ཞུགས་འབྲས་གནས་འོག་ཏུ་བཤད་པས་སོ་ཞེས་པ་རྗེའི་
དགོངས་པ་མཐར་ཐུག་ཡིན་ཞེས་བཤད་པ་དང་། ཉི་སྣང་དུ་རྒྱུན་ཏུ་ཞུགས་པ་ཞེས་བཤད་པ་གང་ཡིན་པ་རིགས་

• 160 • དྲིས་ལན་པད་དཀར་ཕྲེང་བའི་དོགས་དཔྱོད།
ནས་རིགས་སུ་སྐྱེ་བ་དེ་ཉིད་རྣམ་པ་གཉིས་སུ་ཤེས་པར་བྱ་སྟེ། ཞེས་པ་མ་གཏོགས་དད་དང་མཐོང་ཐོབ་ཅེས་པའི་
སྐབས་རྒྱུན་ཞུགས་ཞེས་པའི་ཚིག་ཙམ་ཡང་མ་བྱུང་ལ། མངོན་པ་ནས་ཞེས་སོགས་ཀྱང་ཉི་སྣང་གི་བཤད་ཚུལ་
བཤད་པའི་སྐབས་ཡིན་པས་དད་དང་མཐོང་ཐོབ་ཅེས་པས་གསུམ་བསྟན་ཟེར་བ་ཉི་སྣང་དང་མི་མཐུན་ལ་སྒྲུབ་བྱེད་
གཞན་ཡང་མེད་པས་དྲིས་ལན་གྱི་བཤད་ཚུལ་རྗེའི་དགོངས་པར་སོང་སྙམ་དུ་སུ་ཞིག་ སེམས། གཞན་ཡང་།
གསེར་ཕྲེང་ལས། མངོན་པ་ནས་རྐང་པ་དང་པོ་དང་སོགས་ནི། ཟུར་མཆན་པ་དང་། གསེར་སྡོམ་མཁན་དང་།
དྲིས་ལན་འདི་རྣམས་ཀྱི་རྩོད་གཞི་ཡིན་ལ། དེ་ལྟར་ན། དགེ་བཤེས་ཉིད་ནས་དབང་ཕྱོགས་ལན་དུ། སྐབས་
འདིར་འབྲས་གནས་གསུམ་བསྟན་པའི་ཤེས་བྱེད་ལ་ལུང་རིགས་འདི་ལས་ལྷག་ཅི་དགོས། ཞེས་པའི་དོན་ཅི་ཞིག་
ཡིན། དེ་ལ་སྒྲུབ་བྱེད་གཞན་མེད་ན། སྒྲུབ་བྱེད་མེད་པའི་དམ་བཅའ་ཙམ་དུ་འགྱུར་ལ། ཡོད་ཀྱང་མི་དགོས་སྙམ་
ན། གཞན་ལུགས་དགག་སྐབས་སྒྲུབ་བྱེད་མི་དགོས་ན། རྣམ་པ་ཐམས་ཅད་དུ་མི་དགོས་པའི་ཕྱིར་ན་སྒྲུབ་བྱེད་དེ་
སྨྱོས་ཤིག ། ཡང་དབང་ཕྱོགས་ལན་དུ། མངོན་པ་ནས་སོགས་འདི་ལྟར་མི་འགྲེལ་བར་གཞན་ན་ཚིག་རྐང་བརྒྱད་
ལ་ཚིག་རྐང་གཅིག་དང་། ཚིག་རྐང་གཉིས་ལ་ཚིག་རྐང་ཕྱེད་དང་ཚིག་རྐང་བཅུ་གཉིས་ལ་ཚིག་རྐང་གཅིག་དང༌
ཕྱེད་ཟེར་དགོས་པར་ཐལ་ཞིང་། བླ་བརྡོལ་དུ་མ་སྨྲ་དགོས་པར་འགྱུར། ཞེས་གསུངས་པའང་ཉམས་པར་མ་
བཞག་པའི་བཤད་ཚུལ་ཉིད་ཡིན་ཏེ། དབང་བོ་རྣོ་རྟུལ་དེ་དག་ཏུ། ། ནས། བཅུ་དྲུག་པ་ལ་དེ་འབྲས་ནས། །
ཞེས་པའི་བར་ཚིག་རྐང་བཅུ་ཡོད་པས་དེའི་དབང་དུ་བྱས་ན་ཐལ་བ་གཉིས་པ་འབྱུང་མི་རིགས། དད་པས་མོས་
དང་མཐོང་བས་ཐོབ། ། ཅེས་པའི་བར་ཚིག་རྐང་བཅུ་གཉིས་ཡོད་པས། དེའི་དབང་དུ་བྱས་ན་ཐལ་བ་དང་པོ་
འབྱུང་མི་རིགས་པས་ཕྱོགས་སྔ་གཅིག་ལ་ཐལ་བ་གཉིས་ཀ་འབྱུང་མི་རིགས་ལ། དེར་མ་ཟད་རྗེ་བཙུན་བྱམས་པ་
རང་ཉིད་ཀྱིས་མངོན་རྟོགས་རྒྱན་གྱི་ཚིག་གཅིག་ལ་འགྲེལ་ཚུལ་མི་འདྲ་བ་བདུན་གྱི་རྒྱུད་གནང་བར་རོང་ཊིཀ་ཏུ་
གསུངས་པ་དང་། པོ་ཏོ་བས་བཀའ་གདམས་གཞུང་དྲུག་གི་ཚིག་རེ་རེ་ལ་དོན་མི་འདྲ་བ་དྲུག་རེའི་བཤད་པ་གནང་
ཞེས་ཡོངས་སུ་གྲགས་པ་ལྟར། གསེར་ཕྲེང་གི་གཞུང་དེ་ཡང་དོན་ཆེན་པོ་ཅན་ཡིན་པས། ལུང་དེའི་དོན་ནི་དེ་ཁོ་ན་
ཡིན། དེ་ལས་གཞན་མེད་ཅེས་གསུངས་ཇི་ལྟར་རིགས། དེའི་ཕྱིར། ལེགས་བཤད་བྱིས་པ་དག་ལས་ཀྱང་། །
མཁས་པ་རྣམས་ནི་ཡོངས་སུ་ལེན། ། དྲི་ཞིམ་བྱུང་ན་རི་དྭགས་ཀྱི། ། ལྟེ་བ་ལས་ཀྱང་གླ་རྩི་ལེན། ། ཞེས་དང་།
ཕལ་བའི་སྐད་ཀྱིས་ཆོས་སྟོན་ནའང་བྱང་ཆུབ་སེམས་དཔའ་དོན་ལ་རྟོན་པས་ནི་གུས་པར་བྱས་ཏེ་ཉན་པར་བྱེད།
ཅེས་སོགས་གསུངས་པ་ལྟར་ཟུར་མཆན་སོགས་རྩོམ་པ་པོ་སོག་པོ་ཡིན་ཀྱང་ཁོའི་བཤད་ཚུལ་གཞུང་ཆེན་མོ་རྣམས་
དང་ཤིན་ཏུ་མཐུན་ལ་འདིར་ཡང་དེ་ལྟར་དུ་རུང་ངམ་སྙམ་ལགས། སྨྲས་པ། གང་དག་མཁས་རློམས་དྲེག་པོས་གྱ་
ཙོམ་དུ། ། བརྙས་སྨོད་དགག་གཞག་རྣམ་འགྱུར་ཆེ་མང་ན། ། རི་དྭགས་རྒྱལ་བོས་རི་བོང་སྨོད་པ་དང་། །

དྲིས་ལན་པད་དཀར་ཕྲེང་བའི་དོགས་དཔྱོད། • 161 •
- - ས
མཁའ་འགྲོ་མ་ཡི་རྫུ་འཕྲུལ་བཞིན་ཞེས་འདྲ། ། ཞེས་བྱ་བ་ནི་ཁེངས་སྐྱུངས་པའི་ཚིགས་སུ་བཅད་པའོ། ། གཞན་
ཡང་དབང་ཕྱོགས་ལན་དུ། ཀུན་མཁྱེན་བླ་མ་སོགས་ཀྱིས་གྲུབ་མཐའ་གོང་མ་རྣམས་ཀྱི་ལུགས་ལ་ཡུལ་ངེས་ལྔ་དགེ་
བ་ཁོ་ནར་འདོད་ཅིང་། དེང་དུས་ཀྱི་དཔེ་ཆ་ལ་ལར་ཁ་ཅིག་གིས་ཡུལ་ངེས་ལྔ་དགེ་བ་ཁོ་ནར་འདོད་པ་ཤེས་བྱེད་
མེད་སོགས་ཟེར་བ་ལྟར་ན་རིགས་པའི་རྗེས་འབྲང་གི་རྣམ་རིག་པ་དང་། ཐལ་རང་དག་གིས་འཇིག་ལྟ་སོགས་ཤེས་
རབ་ཏུ་སྨྲ་དགོས་ཤིང་། དེ་ལྟར་ན་རྩ་ཤེས་ལས། མ་རིག་འགག་པར་གྱུར་ན་ནི། ། ཞེས་པ་ནས། ཤེས་པས་དེ་
ཉིད་སྒོམ་པས་སོ། ། ཞེས་དང་། རིན་ཕྲེང་དང་། སྟོང་ཉིད་བདུན་ཅུ་བ་དང་། བཞི་བརྒྱ་བ་དང་། རྣམ་འགྲེལ་
ལས་ཀྱང་། རིག་པའི་མི་མཐུན་ཕྱོགས་ཕྱིར་དང་། ། ནས། གསུང་ཕྱིར་གཞན་ནི་རིགས་མ་ཡིན། ། ཞེས་སོགས་
དང་། ས་ལུ་ལྗང་བའི་མདོ་དང་། མདོ་སྡེ་ས་བཅུ་བ་དང་ཏིང་ངེ་འཛིན་རྒྱལ་པོའི་མདོ་སོགས་ཡིད་ཆེས་པའི་
གནས་སུ་མི་རུང་བར་ཐལ་བ་དང་། ཡང་ན་རང་སྡེ་གོང་མ་དག་གིས་མ་རིག་པ་དང་། ཤེས་རབ་ཀྱི་གཞི་མཐུན་
ཁས་ལེན་ཟེར་དགོས་པ་དང་། མདོ་སྡེ་རྒྱན་ལས། ཁྱད་པར་བཞི་ལྡན་གྱི་ཕར་ཕྱིན་དྲུག་བཤད་པ་མི་འཐད་པར་སྨྲ་
དགོས་ཤིང་། རང་སྡེ་སུའི་ལུགས་ལ་སྟག་ལོ་ལྟར་མ་རིག་པ་ལ་ལྟ་མིན་གྱིས་ཁྱབ་པར་ཁས་བླངས་ནས་རྗེའི་རང་
ལུགས་ལས་ཕྱི་རོལ་ཏུ་གྱུར་ཏེ་འགལ་འདུའི་ཁུར་གྱིས་ནོན་བཞིན་དུ་སྟག་ལོས་རྗེ་རིན་པོ་ཆེ་བཀག་པ་གནད་དུ་སོང་
ཞེས་སྨྲ་དགོས་པའི་སྐྱོན་འབྱུང་ངམ་སྙམ་ལགས། ཞེས་བཤད་པའང་དཔྱད་དགོས་ཏེ། འདུན་པ་ཉོན་མོངས་ཅན་
འདུན་པ་ཡིན་ཞིང་། ཤེས་རབ་ལུང་མ་བསྟན་ཤེས་རབ་ཡིན་པར་འདོད་པ་ལ་ལུང་དེ་དག་གིས་མི་གནོད་ལ་ལུང་
རིགས་ཀྱི་གནོད་བྱེད་གཞན་ཡང་མེད་པའི་ཕྱིར་རོ། ། དེས་ན་ཡུལ་ངེས་ལྔ་དགེ་བ་ཁོ་ན་ཡིན་པའི་ཤེས་བྱེད་མེད་
ཟེར་བ་ལ། དེ་འདྲ་བའི་ཤེས་བྱེད་ཡོད་པར་སྒྲུབ་འདོད་ནས། མ་རིག་འགག་པར་གྱུར་ན་ནི། ། ཞེས་དང་།
རིག་པའི་མི་མཐུན་ཕྱོགས་ཕྱིར་དང་། ། ཞེས་སོགས་དྲངས་པ་ནི། ཡ་མཚན་ཆེ་ཤོས་སོ། ། དེས་ན་ཡུལ་ངེས་ཀྱི་
འདུན་པ་ལ་ཉོན་མོངས་ཅན་ཡོད་པ་རྗེ་ཡབ་སྲས་ཀྱི་དགོངས་པ་ཡིན་ཏེ། གསེར་ཕྲེང་ལས། འདུན་པ་དང་འདོད་
ཆགས་གཉིས་མཚུངས་ལྡན་དུ་ཁས་ལེན་ན་གཉིས་ཀ་སྲེད་པར་མི་བྱ་སྟེ། དེ་ནི་སེམས་བྱུང་རྫས་ཡོད་ཡིན་ལ་རྗེས་
ཡོད་གཉིས་མཚུངས་ལྡན་མི་སྲིད་པས་སོ། ། དེས་ན་ཡུལ་ངེས་ཀྱི་འདུན་པ་ལ་བྱའོ། ། ཞེས་དང་། ཀུན་བཏུས་
དར་ཊཱིཀ་ལས། གཉིས་པ་ཡུལ་སོ་སོར་ངེས་པ་ལ་ལྔ་ཡོད་པའི་དང་པོ་འདུན་པ་ནི། དྲི་བ་དང་། ལན་ནོ། ། དང་
པོ་ནི། འདུན་པ་ཞེས་ཏེ། གཉིས་པ་ལ་མཚན་ཉིད་དང་བྱེད་ལས་སོ། ། དང་པོ་ནི། འདོད་པའི་ཞེས་ཏེ།
བསམ་པའི་དངོས་པོ་ལ་དམིགས་ནས་དོན་དུ་གཉེར་བས་རབ་ཏུ་ཕྱེ་བའི་རིག་པའོ། ། དབྱེ་ན་ཕྲད་པར་འདོད་པ་
དང༌། མི་འབྲལ་བར་འདོད་པ་དང་། དོན་དུ་གཉེར་བའི་འདུན་པའོ། ། མ་བསམ་པ་ལ་འདུན་པ་མེད་པས་ཡུལ་
སོ་སོར་ངེས་པ་བསྟན་ཏོ། ། ལྟ་བར་དོན་དུ་གཉེར་བ་སོགས་དུ་མ་ཡོད་པས། དེ་དང་དེ་ཞེས་ཟློས་པའི་ཚིག་

• 162 •
 དྲིས་ལན་པད་དཀར་ཕྲེང་བའི་དོགས་དཔྱོད།
གསུངས་སོ། ། ཞེས་གསུངས་སོ། ། འདིའི་མཚན་ཉིད་དང་དབྱེ་བ་བཞག་པ་ལ་བརྟེན་ནས་འདུན་པ་ལ་རེག་
སོགས་གསུམ་ཡོད་པར་གོ་སླ་ལ། དགེ་བར་སྒྲུབ་མི་ཐུབ་པའི་ཕྱིར་རོ། ། ཐུབ་བསྟན་བྱི་དོར་ལས། དོན་གཉེར་གྱི་
འདུན་པ་དང་། འདོད་ཆགས་གཉིས་ནི་སེམས་བྱུང་ཡུལ་ངེས་ཡིན་ལ། རོ་ལ་ཆགས་པའི་སྲིད་པ་ནི་སེམས་བྱུང་རྩ་
བའི་ཉོན་མོངས་དྲུག་གི་ཡ་གྱལ་གྱི་འདོད་ཆགས་ཡིན་པས་སེམས་བྱུང་རིགས་ཐ་དད་པ་ཡིན་པའི་ཕྱིར། ཞེས་
གསུངས་པའི་ཕྱིར་དང་། ཤིང་རྟ་ཆེན་པོ་དག་གིས་ཀྱང་དེ་ལྟར་གསུངས་པ་ཡིན་ཏེ། རྣལ་འབྱོར་སྤྱོད་པའི་ས་ལས།
སེམས་ལས་བྱུང་བའི་ཆོས་དེ་དག་ལས། དུ་ཞིག་ས་ཐམས་ཅད་པ། སེམས་ཐམས་ཅད་དུ། དུས་ཐམས་ཅད་དུ།
ཐམས་ཅད་འབྱུང་ཞེ་ན། སྨྲས་པ། ཡིད་ལ་བྱེད་པ་ལ་སོགས་པ་ནས་སེམས་པ་ལ་ཐུག་པ་ཡན་ཆད་ལྔ་པོ་རྣམས་
སོ། ། དུ་ཞིག་ས་ཐམས་ཅད་པ། སེམས་ཐམས་ཅད་དུ། ཐམས་ཅད་དུ་འབྱུང་ལ། དུས་ཐམས་ཅད་དུ་མ་ཡིན་
ཞིང་། ཐམས་ཅད་མ་ཡིན་ཞེ་ན། ལྔ་ཁོ་ན་ཏེ། འདུན་པ་ནས་ཤེས་རབ་ལ་ཐུག་པ་ཡན་ཆད་དོ། ། ཞེས་དང་།
སའི་སྟོད་འགྲེལ་ལས། སེམས་ཐམས་ཅད་དུ་ཞེས་བྱ་བ་ནི། དགེ་བ་དང་། མི་དགེ་བ། ལུང་དུ་མ་བསྟན་
པའོ། ། ཞེས་གསུངས་པའི་ཕྱིར། དེ་དག་ནི་ལུང་གིས་སྒྲུབ་པ་ཡིན་ལ། ཡུལ་ངེས་ཀྱི་འདུན་པ་ལ་དགེ་བ་དང་ཉོན་
མོངས་ཅན་ནི་གོ་སླ་ལ། ལུང་མ་བསྟན་ཡོད་པར་རིགས་པས་ཀྱང་སྒྲུབ་ནུས་ཏེ། དགྲ་བཅོམ་པས་ཟས་གོས་དོན་
གཉེར་གྱི་འདུན་པ་ཡོད་ལ། དེ་དགེ་བ་དང་ཉོན་མོངས་ཅན་དུ་མི་རིགས་པས་ལུང་མ་བསྟན་ཁོ་ན་ཡིན་པའི་ཕྱིར་
དང༌། ཁྱད་པར་དུ་དགྲ་བཅོམ་པས་རང་ཉིད་དགྲ་བཅོམ་དུ་སྨྲ་འདོད་ཀྱི་འདུན་པ་དང་། དེས་ཆང་དོན་གཉེར་གྱི་
འདུན་པ་རྣམས་ནི་ལུང་མ་བསྟན་ཁོ་ན་ལས་གཞན་དུ་མི་རུང་བའི་ཕྱིར་རོ། ། དེས་ན་རྗེ་གུང་ཐང་རིན་པོ་ཆེས།
གསེར་ཕྲེང་འདུན་པ་ཡུལ་ངེས་ལ་གསུངས་དཔྱད་ཅེས་དང་། དེས་ན་ཐུབ་བསྟན་བྱི་དོར་སོགས་ལས་འདུན་པ་
ཉོན་མོངས་ཅན་དང་། འདོད་ཆགས་གཉིས་སེམས་བྱུང་རིགས་ཐ་དད་པར་གསུངས་པ་ཡང་ཕྱི་མར་སྔ་མས་མ་
ཁྱབ་པ་ལ་དགོངས་སོ། ། ཞེས་གསུངས་པ་ནི་རང་གི་ཡིག་ཆ་དང་མཐུན་པའི་ཆེད་ཙམ་མ་གཏོགས་ཡུལ་ངེས་ཀྱི་
འདུན་པ་དགེ་བར་སྒྲུབ་བྱེད་ཀྱི་རིགས་པ་དང་ཤེས་བྱེད་ཀྱི་ལུང་ཡོད་པའི་རྒྱུ་མཚན་གྱིས་མ་ཡིན་ནོ། ། འོ་ན་ཡིག་
ཆར་དེ་ལྟར་གསུངས་པ་ཅི་ཞེ་ན། དེ་ནི་སྔ་མའི་ཁས་ལེན་གྱི་རྒྱུན་བཀོད་པ་ཙམ་ཡིན་གྱི་ཀུན་མཁྱེན་བླ་མའི་རང་
ལུགས་མ་ཡིན་པར་ཤེས་དགོས་སོ། ། གཞན་ཡང་། ཡུལ་ངེས་ལྔ་དགེ་བ་ཁོ་ནར་ཁས་བླངས་ནས། དབང་ཤེས་ལ་
ལུང་མ་བསྟན་གྱིས་ཁྱབ་ཅེས་པའང་དཔྱད་དགོས་པ་ཞིག་ཡིན་ཏེ། ཀུན་བཏུས་དར་ཊཱིཀ་ལས། གསུམ་པ་དྲན་པ་
ལ་དྲི་བ་ནི། དྲན་པ་ཞེས་སོ། ། ལན་ལ་མཚན་ཉིད་ནི། འདྲིས་པའི་ཞེས་ཏེ་སྔར་འདྲིས་པའི་དངོས་པོ་ལ་དམིགས་
ནས། རྣམ་པ་སེམས་ཀྱི་དམིགས་པ་བརྗེད་པ་མེད་པར་བྱེད་པས་རབ་ཏུ་ཕྱེ་བའི་རིག་པའོ། ། བྱེད་ལས་ནི། རྣམ་
པར་ཞེས་ཏེ། དམིགས་པ་ལ་སེམས་མི་གཡེང་བའི་ལས་ཅན་ནོ། ། དབང་ཤེས་ཀྱི་འཁོར་དུ་འབྱུང་དུ་མི་རུང་བར་

དྲིས་ལན་པད་དཀར་ཕྲེང་བའི་དོགས་དཔྱོད། • 163 •
འགྱུར་ཏེ། ད་ལྟར་བ་ལ་དམིགས་པས་སྔར་འདྲིས་པ་མེད་པའི་ཕྱིར་རོ་ཞེ་ན། ཡང་དང་ཡང་དུ་ཡུལ་དུ་བྱས་པའི་
ཡུལ་གང་ཡང་རུང་བའི་རྒྱུན་ལ་འདྲིས་པའི་དངོས་པོར་བཏགས་པས་སྐྱོན་མེད་དོ། ། ཞེས་དབང་ཤེས་ཀྱི་འཁོར་དུ་
ཡུལ་ངེས་ཀྱི་དྲན་པ་ཡོད་པར་གསུངས་པའི་ཕྱིར་རོ། ། དེས་ན་རྗེ་བདག་ཉིད་ཆེན་པོས་གསུང་རབ་འགའ་ཞིག་གི་
དགོངས་པ་ཡིན་ཀྱང་གསུངས་པ་པོའི་དགོངས་པ་མིན་པ་ཡོད་པར་གསུངས་པ་བཞིན། ཀུན་མཁྱེན་བླ་མས་གཞུང་
ཆེན་སྡེ་ལྔའི་ཡིག་ཆ་རྣམས་སུ་གསུངས་པ་རྣམས་ལ། ཀུན་མཁྱེན་བླ་མའི་རང་ལུགས་མིན་པའང་ཡོད་དམ་སྙམ་
ལགས་ཏེ། གཞན་དུ་ན་འདུལ་བའི་སྤྱིར་བསྟན་རྩོམ་འཕྲོར། དགེ་སློང་མའི་རྣམ་འབྱེད་ཀྱི་ཞུ་བས་སོ་སོར་
བཤགས་པ་ཡན་ཆད་ལྟུང་ལ་སྡེ་བཞི་པོ་རྣམས་ཀྱི་སྐབས་སུ་རྫུན་སྨྲ་བའི་ཕམ་པ་སོགས་བཅུ་ཚན་གཉིས་མ་གཏོགས་
པ་ལ་བསླབ་ཚིགས་གཅིག་པ་ཡན་ལག་དགོས་པར་རེ་རེ་ནས་གསུངས་ཀྱང་། འདིར་རྩ་བར། ཚིགས་སྔ་མར་སྦྱོར་
བ་བྱས་པ་ལ་ཡང་ངོ༌། ། ཞེས་ཚིགས་གཅིག་ཏུ་བསྡུས་པ་ལྟ་བུ་ཡིན་པའི་ཕྱིར་ཞེས་པའང་ཀུན་མཁྱེན་བླ་མའི་རང་
ལུགས་སུ་འགྱུར་ལ། དེ་ལྟར་ན་རྫུན་ཕམ་སོགས་བཅུ་ཚན་གཉིས་ཀྱི་འདྲེན་ལུགས་དང་། མའི་རྣམ་འབྱེད་ཀྱི་ཞུ་
བར་བཅུ་ཚན་གཉིས་པོ་དེ་མ་གཏོགས་པ་ལ་བསླབ་ཚིགས་གཅིག་པ་ཡན་ལག་ཏུ་དགོས་པར་དངོས་སུ་གསུངས་པས།
ལུང་ཞུ་བ་ཆེ་ཤོས་སུ་བཞི་བཅུ་རྩ་གཉིས་མ་གཏོགས་པ་ལ་བསླབ་ཚིགས་གཅིག་པ་ཡན་ལག་ཏུ་དགོས་པར་དངོས་སུ་
གསུངས་པ་དང་མི་མཐུན་ལ། མི་མཐུན་ཚུལ་ཇི་ལྟར་ཡིན་སྨོས་ཤིག གཞན་ཡང་འདུལ་བའི་མཐའ་དཔྱོད་དུ།
བདག་ཅག་གི་སྟོན་པ་ལྕགས་སྤྲེལ་ལ་འཁྲུངས་པ་སོགས་དང་། མཛོད་མཐའ་དཔྱོད་དུ་མེ་ལྟར་འཁྲུངས་པ་སོགས་
སུགསུངས་པ་གཉིས་ཀ་ཀུན་མཁྱེན་གྱི་རང་ལུགས་སུ་ཐལ་བ་དང་། ཡང་འདུལ་བའི་མཐའ་དཔྱོད་དུ། ནམ་
ལངས་པ་ཉི་མ་ཤར་བ་དུས་མཉམ་པར་གསུངས་པ་དང་། དུས་བཞི་གཡོན་སྐོར་རང་ལུགས་སུ་གསུངས་པ་དང་།
སྨན་ཤན་བརྡེག་བྱ་རྡེག་བྱེད་ལ་ བྱིན་རླབས་ ཅན་ མི་དགོས་པར་གསུངས་ པ་དང་། མཛོད་མཐའ་དཔྱོད་དུ།
མཐོང་ལམ་དུ་གྱུར་བའི་ཐོས་བསམ་སྒོམ་གསུམ་ཡོད་པར་གསུངས་པ་དང་། ཟག་མེད་ཀྱི་སྡོམ་པ་ལམ་བདེན་མིན་
པར་གསུངས་པ་དང་། དབུ་མའི་མཐའ་དཔྱོད་དུ། སློབ་པ་མཉམ་བཞག་པའི་རྒྱུད་ལ་ཉོན་མོངས་དང་དབང་
ཤེས་ཡོད་པ་དང་། རྣམ་ཤེས་ཀྱི་འཇུག་པ་མྱུར་བ་གཅིག་ཅར་སྣང་བའི་འཁྲུལ་རྒྱུ་ཡིན་པ་རྣམ་འགྲེལ་དུ་བཀག་པའི་
ཤེས་བྱེད་དུ། རྟོག་བཅས་རྟོག་པ་མེད་པའི་ཡིད། ། ཅེས་སོགས་དྲངས་པ་དང་། ཐ་སྙད་ཕྲ་རགས་ཀྱི་རྣམ་གཞག་
གཉིས་སུ་ཕྱེ་ནས་ཕྲ་མོའི་དབང་དུ་བྱས་ན་དབང་ཤེས་དང་ཡིད་ཤེས་གཉིས་ཀྱི་ཡུལ་འགལ་བར་གསུངས་པ་ལྟ་བུ་
རྣམས་ཀྱང་ཀུན་མཁྱེན་གྱི་རང་ལུགས་སུ་ཐལ་ལོ། ། འདོད་ན། འགལ་འདུའི་ཕུང་བོར་འགྱུར་རོ། ། དེ་རྣམས་
ལས་གང་རུང་ཞིག་ཀུན་མཁྱེན་གྱི་རང་ལུགས་མིན་ན། ཡུལ་ངེས་ལྔ་དགེ་བ་ཁོ་ནར་གསུངས་པའང་ཁོང་གི་རང་
ལུགས་མིན་པར་ཁས་ལེན་རུང་སྙམ་ལགས། སྨྲས་པ། ཡུལ་ངེས་ལྔ་ཡི་རང་བཞིན་གསེར་མཆོག་དག ། མ་

• 164 •
 དྲིས་ལན་པད་དཀར་ཕྲེང་བའི་དོགས་དཔྱོད།
སམ་
རྟོགས་ལོག་རྟོག་ལ་སོགས་དྲི་མ་རྣམས། ། ལུང་རིགས་རྣོན་པོས་བསྲེག་བཅད་བརྡར་པའི་སྒོས། ། རྣམ་པར་དག་
པར་བྱས་པ་བླ་མའི་དྲིན། དྲིན་དྲན་པའི་ཚིགས་སུ་བཅད་པའོ། ། གཞན་ཡང་། དབང་ཕྱོགས་ལན་དུ། ཡང་
གྲུབ་མཐའ་གོང་མའི་ལུགས་ལ་སྙིང་རྗེ་ཆེན་པོ་དང་ཐུགས་རྗེ་ཆེན་པོ་འགལ་ཞིང་མཛོད་ལྟར་མིན་པའི་ཁྱད་པར་
གསལ་བར་བཤད་པ་མེད་ཟེར་རོ། ། འོ་ན། གྲུབ་མཐའ་གོང་མ་ལྟར་ན། ཐུགས་རྗེ་ཆེན་པོ་ཆོས་ཅན། ཁྱོད་
སློབ་པའི་རྒྱུད་ན་མེད་པར་ཐལ། མཛོད་ལྟར་ཁས་ལེན་དགོས་པ་དེའི་ཕྱིར། འདོད་ན། མི་འཐད་ཚུལ་ནི། རྣམ་
འགྲེལ་ལས། སྒྲུབ་བྱེད་ཐུགས་རྗེ་གོམས་ལས་ཏེ། ། ཞེས་དང་། ལྷ་དབང་བློས་ཀྱང་། སྒྲུབ་བྱེད་ཅེས་པ་ནས་ཞེ་
སྡང་མེད་པའི་ཐུགས་རྗེ་ཡིན་ཏེ། ཞེས་དང་།ཤཱཀྱ་བློས་ཁམས་གསུམ་གྱི་ཞེས་པ་ནས་ཐུགས་རྗེ་བཤད་དོ། ། ཞེས་
དང་། རྒྱལ་ཚབ་ཐམས་ཅད་མཁྱེན་པས་འདིས་ཐུགས་རྗེ་ལས་སྟོན་པ་འགྲུབ་པའི་ཚུལ་བསྟན་ཏོ། ། ཞེས་དང་།
ཤནྟི་བའི་གཞུང་སོགས་བགྲང་ལས་འདས་སོ། ། ཀུན་མཁྱེན་བླ་མ་མཚན་བརྗོད་པར་དཀའ་བ་དེ་ཉིད་ཀྱིས།
འདིས། ཁ་ཅིག་སངས་རྒྱས་མ་ཡིན་པ་ལ་ཐུགས་རྗེ་མེད་ཟེར་བ་དང་། ནས། མིན་སྙམ་པ་སོགས་དུ་མ་ཁེགས་
པའི་ཕྱིར། ཞེས་དང་། དེ་ཉིད་ཀྱིས་ཐུགས་རྗེ་ཆེན་པོ་ལ་གཉིས་སུ་ཕྱེ་ནས་དང་པོ་ལམ་མ་ཞུགས་ནས་རྒྱུན་མཐའི་
བར་དང་། གཉིས་པ་སངས་རྒྱས་ཀྱི་ས་ཁོ་ནར་བཞག་པའི་ཤེས་བྱེད་ནི་འདི་དག་གོ ། ཞེས་བཤད་པའང་དཔྱད་
གཞི་ཤིན་ཏུ་ཆེ་སྟེ། གསེར་ཕྲེང་ལས། གཉིས་པ་ནི། བྱང་ཆུབ་ཕྱོགས་མཐུན་ནས་རྣམ་པ་ཐམས་ཅད་མཁྱེན་པ་
ཉིད་ཀྱི་བར་བརྒྱ་ཞེ་བཞི་མཐའི་དང་གིས་བསྡུས་པའི་མཁྱེན་པ་གཉིས་དང་བཅས་པས་བརྒྱ་ཞེ་དྲུག་ལ་ཡེ་ཤེས་ཀྱི་
ཆོས་ཀྱི་སྐུ་ཞེས་མདོ་ལས་དོན་གྱིས་བརྗོད་པ་སྟེ། བྱང་ཆུབ་ཀྱི་ཕྱོགས་ཀྱི་ཆོས་སུམ་ཅུ་རྩ་བདུན་དང་། ཚད་མེད་པ་
བཞི་དང་། རྣམ་པར་ཐར་བ་བརྒྱད་དང་། མཐར་གྱིས་གནས་པའི་སྙོམས་པར་འཇུག་པ་དགུ་དང་། ཟད་པར་
གྱི་སྐྱེ་མཆེད་བཅུ་དང༌། ཟིལ་གྱིས་གནོན་པའི་སྐྱེ་མཆེད་བརྒྱད་དང་། ཉོན་མོངས་པ་མེད་པའི་ཏིང་ངེ་འཛིན་དང་།
སྨོན་གནས་མཁྱེན་པ་དང་། མངོན་པར་ཤེས་པ་དྲུག་དང་། སོ་སོ་ཡང་དག་པར་རིག་པ་བཞི་དང་། རྣམ་པ་
ཐམས་ཅད་དུ་ཡོངས་སུ་དག་པ་བཞི་དང་། དབང་བཅུ་དང་། སྟོབས་བཅུ་དང་། མི་འཇིག་པ་བཞི་དང་།
བསྲུང་བ་མེད་པ་གསུམ་དང་། དྲན་པ་ཉེ་བར་བཞག་པ་གསུམ་དང་། བསྙེལ་བ་མི་མངའ་བའི་ཆོས་ཉིད་དང་།
བག་ཆགས་ཡང་དག་པར་བཅོམ་པ་དང་། ཐུགས་རྗེ་ཆེན་པོ་དང་། སངས་རྒྱས་ཀྱི་ཆོས་མ་འདྲེས་པ་བཅོ་བརྒྱད་
དང༌། རྣམ་པ་ཐམས་ཅད་མཁྱེན་པ་ཉིད་དང་། ལམ་གྱི་རྣམ་པ་ཤེས་པ་ཉིད་དང་། ཐམས་ཅད་ཤེས་པ་ཉིད་དེ་
རབ་འབྱོར་འདི་དག་ནི་ཆོས་ཐམས་ཅད་ཅེས་བྱའོ། ། ཞེས་སོ། ། དེ་ལ་རྒྱུད་དབང་བཙན་པར་བྱས་ན་ཐམས་ཅད་
ཀྱང་ཐུབ་པའི་ཐུན་མོང་མ་ཡིན་པ་ཡིན་མོད། མཚན་ཉིད་དབང་བཙན་པར་བྱས་ན་ཕྱོགས་མཐུན་ནས་སོ་རིག་
བཞི་ཐེག་དམན་དང་། ཡོངས་དག་དང་དབང་བཅུ་སེམས་དཔའ་དང་ཐུན་མོང་པ་དང་། ལྷག་མ་སངས་རྒྱས་ཀྱི་

དྲིས་ལན་པད་དཀར་ཕྲེང་བའི་དོགས་དཔྱོད། • 165 •
ཐུན་མོང་མ་ཡིན་པའི་ཡོན་ཏན་ནོ། ། ཞེས་ཐུགས་རྗེ་ཆེན་པོ་སངས་རྒྱས་སའི་ཡོན་ཏན་དུ་གསལ་བར་གསུངས་ལ།
འཇུག་པ་རྩ་འགྲེལ་དུ་ཡང་། ཐུགས་རྗེ་ཆེན་པོ་འབྲས་བུའི་སར་གསུངས་པས། རྗེའི་གསུང་རབ་རྣམས་སུ་ཐུགས་
རྗེ་ཆེན་པོ་སེམས་ཅན་གྱི་རྒྱུད་ལ་ཡོད་པར་མ་གསུངས་པས། ཐུགས་རྗེ་ཆེན་པོ་སེམས་ཅན་ལ་མེད་པར་ཁས་ལེན་ན།
རྒྱ་བོད་ཀྱི་གཞུང་ཐམས་ཅད་དང་མཐུན་ཞིང་འགལ་བ་རྡུལ་ཙམ་ཡང་མེད་ལ། ཡོད་པར་ཁས་ལེན་ན། འགལ་
འདུའི་ཕུང་བོའོ། ། གཞན་ཡང་། ཀུན་བཏུས་དར་ཊཱིཀ་ལས། དགུ་བ་ནི་ཐུགས་རྗེ་ཆེན་པོ་ཞེས་ཏེ། སེམས་ཅན་
སྡུག་བསྔལ་ཅན་རྣམས་འདུལ་བའི་དུས་ལ་བབས་པ་དང་མ་བབས་པ་ལ་ཡེ་ཤེས་ཀྱི་སྤྱན་གྱིས་ཉིན་མཚན་དུས་དྲུག་
ཏུ་གཟིགས་པ་རྒྱུན་ཆད་པ་མི་སྲིད་པའི་ཐུགས་རྗེ་མཐར་ཐུག་གོ ། ཞེས་ཐུགས་རྗེ་ཆེན་པོའི་མཚན་ཉིད་བཞག་པ་
འདིས་ཀྱང་སེམས་ཅན་ལ་མེད་པར་ཤེས་ནུས་ལ། རྒྱུད་བླ་དར་ཊཱིཀ་ལས་ཀྱང་། ཡོངས་སྦྱོང་དྲུག་ཅུའི་སྐབས་བྱང་
ཆུབ་སེམས་དཔའི་སྙིང་རྗེ་ཆེན་པོ་བཅུ་དྲུག་དང་། འབྲས་བུ་བྱང་ཆུབ་ལ་ཐུགས་རྗེ་ཆེན་པོ་བཅུ་དྲུག་གསུངས་པ་
འདིས་ཀྱང་སངས་རྒྱས་ཀྱི་སའི་ཡོན་ཏན་དུ་ཤེས་ནུས་པའི་ཕྱིར། དེས་ན། ཐུགས་རྗེ་ཆེན་པོ་སངས་རྒྱས་ཀྱི་ཡོན་
ཏན་དུ་བཞེད་པ་ལ་རྗེ་ཡབ་སྲས་དགོངས་པ་གཅིག་དང་དབྱངས་གཅིག་གོ ། དེའི་ཕྱིར། སྒྲུབ་བྱེད་ཐུགས་རྗེ་
གོམས་ལས་ཏེ། ། ཞེས་པ་རྩ་འགྲེལ་ལ་བརྟེན་ནས་ཐུགས་རྗེ་ཆེན་པོ་སེམས་ཅན་ལ་ཡོད་པར་སྒྲུབ་མི་ནུས་ཏེ། རྩ་
འགྲེལ་དེ་དག་ཏུ་ཐུགས་རྗེ་ཆེན་པོའི་མཚན་ཉིད་དང༌། ས་མཚམས་དངོས་སུ་མ་གསུངས་པས། དེ་དག་ཏུ་སྙིང་རྗེ་
ཆེན་པོ་ལ་ཐུགས་རྗེའི་མིང་གིས་བཏགས་པ་ཙམ་མིན་ན་སྔར་དྲངས་པའི་ལུང་དེ་དག་དང་དངོས་སུ་འགལ་བའི་ཕྱིར་
རོ། ། སྤྱིར་ན་དོན་གཅིག་ལ་བཤད་ཚུལ་མི་མཐུན་པ་དུ་མ་ཡོད་ན་གྲུབ་མཐའ་རང་གི་གཞུང་གང་ཡིན་པ་དེའི་རྗེས་
སུ་འབྲང་དགོས། དེ་ལའང་དུ་མ་ཡོད་ན་གང་གཙོ་བོ་དང་མང་པ་དང་གསལ་བ་དེའི་རྗེས་སུ་འབྲང་དགོས་པ་ནི།
རིགས་སྨྲ་སྤྱིའི་ལུགས་ཡིན་པའི་ཕྱིར་རོ། ། ལེའུ་གཉིས་པའི་མཐའ་དཔྱོད་སྐབས་འདིར་ཤེས་བྱེད་དུ་མི་འགྲོ་སྟེ།
དེའི་བཤད་ཚུལ་དཔྱད་པའི་སྐབས་ཡིན་པའི་ཕྱིར་རོ། ། དེ་ཡང་ཀུན་མཁྱེན་བླ་མའི་རང་ལུགས་ཡིན་པའི་ངེས་
པའང་མེད་དེ། མཛོད་མཐའ་དཔྱོད་ལས། འོ་ན། རྣམ་འགྲེལ་ལས། སྒྲུབ་བྱེད་ཐུགས་རྗེ་གོམས་ལས་ཏེ། ཞེས་
བྱང་སེམས་རྒྱུད་ཀྱི་སྙིང་རྗེ་ལ་ཐུགས་རྗེར་བཤད་པ་ལྟར་འདིར་ཡང་ཡིན་ནམ་ཞེ་ན། མ་ཡིན་ཏེ། རྣམ་འགྲེལ་
སོགས་སུ་ཉན་རང་ལ་སྙིང་རྗེ་ཡོད་ཀྱང་ཐུགས་རྗེ་མ་ཡིན་ལ་བྱང་སེམས་ཀྱིས་གཞན་སྐྱོབས་པའི་ཐུགས་རྗེ་ཡོད་པར་
བཤད་ཀྱང་འདི་ནི་སངས་རྒྱས་ཀྱི་སྐབས་ཡིན་པས་ཐུགས་རྗེ་ཙམ་དུ་མ་ཟད་ཐུགས་རྗེ་ཆེན་པོའང་ཡིན་པས། ཞེས་
ཀྱང་གསུངས་པའི་ཕྱིར་རོ། ། གཞན་ཡང་། རང་སྡེ་སུའི་ལུགས་ལ་སྟག་ལོ་ལྟར་མ་རིག་པ་ལ་ལྟ་མིན་གྱིས་ཁྱབ་པ་
ཁས་བླངས་ནས། ཞེས་སོགས་གསུངས་པའང་སྒྲ་ཇི་བཞིན་པ་མ་ཡིན་ཏེ། བྱེ་བྲག་སྨྲ་བའི་ལུགས་ལ་མ་རིག་པ་ལ་ལྟ་
མིན་གྱིས་ཁྱབ་པའི་ཕྱིར་ཏེ། མཛོད་ལས། ཤེས་རབ་ངན་པའོ་མིན་ལྟའི་ཕྱིར། ། ཞེས་གསུངས་པའི་ཕྱིར། དེར་

• 166 • དྲིས་ལན་པད་དཀར་ཕྲེང་བའི་དོགས་དཔྱོད།
མ་ཟད་སེམས་ཙམ་པ་ལའང་དེ་ལྟར་ཁས་ལེན་མཁན་ཡོད་དེ། ལམ་རིམ་ལས། སློབ་དཔོན་ཐོགས་མེད་སྐུ་མཆེད་
ནི། ཡང་དག་པའི་དོན་ལ་ཕྱིན་ཅི་ལོག་ཏུ་འཛིན་པ་དང་། རྨོངས་ཙམ་གཉིས་ལས་ཕྱི་མར་བཞེད་དེ། མདོར་ན་
ལོག་པར་རྟོག་པ་དང་མ་རྟོགས་པའི་བློ་གཉིས་ལས་མ་རྟོགས་པའི་བློའོ། ། ཞེས་གསུངས་པའི་ཕྱིར། དེ་ལ་ཁོ་ན་རེ།
འོ་ན། རང་སྡེ་སུའི་ལུགས་ལ་སྟག་ལོ་ལྟར་མ་རིག་པ་ལ་ལྟ་མིན་གྱིས་ཁྱབ་པ་ཁས་ལེན་རིགས་པར་ཐལ། ཁྱོད་ཀྱི་
བཤད་ཚུལ་འཐད་པའི་ཕྱིར་ཟེར་ན། སྦྱོར་ལུགས་སྐྱོན་ཅན་ཁོ་ནའོ། ། སྨྲས་པ། ལྷར་བཅས་འགྲོ་བ་ཡོངས་ཀྱི་
བསོད་ནམས་ཞིང་། ། བཀྲ་ཤིས་ཡོངས་འཁྱིལ་ཆོས་སྡེ་ཆེན་པོ་ཡི། ། མཁས་གྲུབ་དམ་པ་འགའ་ཡི་ལེགས་བཤད་
འགར། ། དོགས་དཔྱོད་བྱ་བའི་ཚུལ་འདི་བདག་གིས་རྙེད། གཟུར་གནས་ཞིབ་དཔྱོད་གོ་ལའི་རླུང་ཤུགས་
ཀྱིས། ། དོགས་དཔྱོད་ཟླ་དཀྱིལ་ཡོངས་རྫོགས་དབང་མེད་ཤར། ། མི་ཤེས་ཚ་གདུང་ཀུན་ནས་བསིལ་བར་
བྱེད། ། ལེགས་བཤད་ཀུནྟའི་ཚལ་ཡངས་རབ་ཏུ་བཞད། ། གང་དག་བློ་གྲོས་མིག་ནི་ཆེས་གསལ་ལ། ། འཆད་
རྩོད་རྩོམ་པའི་ནོར་གྱིས་མི་དམན་ཡང་། ། ཉེ་རིང་ཕྱོགས་ལྷུང་རབ་རིབ་མ་བྲལ་ན། ། ཟབ་དོན་ཟ་འོག་རྣམ་བཀྲ་
ཇི་ལྟར་རིག ། དེང་དུས་རྒྱ་ཆེན་གཞུང་ལུགས་རྒྱ་མཚོ་ཡི། ། ཟབ་དོན་ཡངས་དོག་གཏིང་མཐར་རྒྱུས་མེད་
བཞིན། ། རང་ཉིད་གང་དག་ཚད་མར་འཛིན་པ་ཡི། ། དཔེ་ཆུང་ཁྲོན་དོག་སྙོམས་བྱེད་ཨེ་མ་མཚར། ། རྒྱ་བོད་
མཁས་པའི་གཞུང་ལུགས་གཞིར་བཞག་ནས། ། རྣམ་དཔྱོད་ཕྲ་མོས་དཔྱད་པ་བྱས་པ་ཡང་། ། བསྟན་འཛིན་དམ་
པར་མི་གུས་ག་ལ་ཡིན། ། རྣམ་དག་བཤད་སྲོལ་མི་ཉམས་ཆེད་ཡིན་ལགས། ། འདིར་འབད་དགེ་བའི་ས་བོན་རྡུལ་
ཕྲན་ཙམ། ། གང་དེས་མཚོན་ནས་བདག་གཞན་དགེ་རྩ་ཀུན། ། ཟུང་བཞི་འཇིག་རྟེན་ཆོས་རྒྱུར་མི་སྨིན་པར། །
རྨད་བྱུང་གསང་གསུམ་ཁོ་ནའི་རྒྱུར་གྱུར་ཅིག །
ཅེས་དྲིས་ལན་པད་དཀར་ ཕྲེང་བའི་དོགས་དཔྱོད་བདུད་རྩིའི་འོད་ཅན་ཞེས་བྱ་བ་འདི་ནི ༧ བཙུན་
གཟུགས་རབ་འབྱམས་མིང་འཛིན་དགེ་སློང་ཡེ་ཤེས་རྒྱ་མཚོའམ་མིང་གཞན་ཚངས་སྲས་བཞད་པའི་རྡོ་རྗེས་ནག་
འགྲོས་སུ་བཀོད་པ་འདིས་ཀྱང་རྒྱལ་བའི་བསྟན་པ་ཡུན་རིང་དུ་གནས་པར་གྱུར་ཅིག །
ཨོཾ་སྭཱ་སྟི།
དགེ་ལྡན་ལུགས་བཟང་བཀྲ་ཤིས་འདབ་བརྒྱའི་ཚལ། །
རབ་བཞད་འགྲོ་ཀུན་ཕན་བདེའི་ཟིལ་དངར་ལ། །
སྤྱོད་ཕྱིར་ཆོས་སྡིངས་སྤྲིན་སྔོན་བ་གམ་ལས། །
ཆོས་སྦྱིན་བདུད་རྩིའི་གྲུ་ཆར་འདི་སྤྲོས་སོ། །
སརྦ་མངྒ་ལཾ། །

དྲང་ངེས་རྣམ་འབྱེད་ཀྱི་དོགས་དཔྱོད། • 167 •
༄༅། ། དྲང་ངེས་རྣམ་འབྱེད་ཀྱི་དོགས་དཔྱོད་
ལེགས་བཤད་ཀུན་བཏུས་ཞེས་
བྱ་བ་བཞུགས་སོ།།
༄༅། ། ན་མོ་གུ་རུ་མཉྫ་གྷོ་ཥཱ་ཡ། ། ཕུལ་བྱུང་མཚན་དཔེ་བལྟ་བས་མི་ངོམས་ཤིང་། ། སྙན་འཇེབས་དྲུག་
ཅུས་འགྲོ་བའི་རེ་བ་སྐོང་། ། མཚན་འཛིན་འཁྲུལ་བས་དག་པའི་ཐུགས་མངའ་བ། ། ཀུན་མཁྱེན་བུ་རམ་ཤིང་བའི་
ཞབས་ལ་འདུད། ། རྒྱལ་ཀུན་བྱམས་བརྩེ་གཅིག་བསྡུས་མི་ཕམ་མགོན། ། རྒྱལ་བའི་མཁྱེན་རབ་ཀུན་བསྡུས་
འཇམ་དཔལ་དབྱངས། ། རྒྱལ་བས་ལུང་བསྟན་ཤིང་རྟ་ཆེ་གཉིས་སོགས། ། བླ་མ་བརྒྱུད་པར་བཅས་ལ་གུས་ཕྱག་
འཚལ། ། འཇམ་དབྱངས་མི་ཡི་གར་གྱིས་རྣམ་རོལ་བ། ། རྗེ་བཙུན་དམ་པ་བདག་ཉིད་ཆེན་པོ་ཡི། ། ལེགས་
བཤད་ཀུན་གྱི་སྙིང་པོ་མཆོག་འདི་ལ། ། དོགས་དཔྱོད་ལེགས་བཤད་ཀུན་བཏུས་འདི་ན་སྤེལ། ། དེ་ལ་འདིར་རྗེའི་
ལེགས་བཤད་སྙིང་པོའི་དོན་ལ་རྗེས་འཇུག་རྣམས་ཀྱི་བཞེད་ཚུལ་འདྲ་མིན་དུ་མ་སྣང་བས། དེ་རྣམས་ལས་ལེགས་
པའི་ཆ་རྣམས་ཕྱོགས་གཅིག་ཏུ་བསྡུས་ཏེ་དོགས་དཔྱོད་ཅུང་ཟད་འགོད་པ་ལ། ཁ་ཅིག་ན་རེ། ལྷ་དབང་ཕྱུག་ལ་
བདེ་འབྱུང་ཞེས་པ་ལྷ་མོ་ཨུ་མ་ལ་བརྟེན་ནས་བདེ་བ་འབྱུང་བ་ལ་བཤད་པ་མི་འཐད་དེ། དཀའ་འགྲེལ་རྩོམ་འཕྲོ་
ལས་དབང་ཕྱུག་ལ་བདེ་འབྱུང་ཞེས་པ་གཉན་སྟོན་གྱིས་ལྷ་མོ་ཨུ་མ་ལ་བརྟེན་ནས་བདེ་བ་འབྱུང་བ་ལ་བཤད་པ་ནི་
རང་ལས་བདེ་བ་འབྱུང་ཚུལ་བཤད་དགོས་རྒྱུ་ལ་གཞན་ལས་བདེ་བ་འབྱུང་ཚུལ་བཤད་པ་དེ་སྡུག་བདེན་ལ་ཀུན་
འབྱུང་གི་སྒྲ་བཤད་པ་བཞིན་འབྲེལ་མེད་པས། དཀའ་འགྲེལ་ལས། མཆོག་ཏུ་དགའ་བའི་གཟུགས་འཆང་བས་
བདེ་འབྱུང་ཞེས་གཞན་གྱིས་མཐོང་ན་བདེ་དགེ་ཐམས་ཅད་འབྱུང་བའི་གཟུགས་དང་ལྡན་པར་གསུངས་པ་ལེགས་
ཏེ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། གནོད་བྱེད་བརྗོད་
པ་དང་། སྒྲུབ་བྱེད་བཀོད་པ་གཉིས་ཀ་མི་འཐད་པའི་ཕྱིར། དང་པོ་དེར་ཐལ། སྡུག་བདེན་ལ་ཀུན་འབྱུང་གི་སྒྲ་
བཤད་པ་བཞིན་དུ་ཐལ་བ་གནོད་བྱེད་མཐར་ཐུག་ཡིན་ལ། དེ་ལྟར་བཤད་པའང་འབྲེལ་མེད་ཁོ་ནར་མི་རིགས་
པའི་ཕྱིར་ཏེ། མངོན་པ་མཛོད་ལྟར་ན་སྡུག་ཀུན་དོན་གཅིག་པས་གཅིག་ལ་གཅིག་ཤོས་ཀྱི་སྒྲ་བཤད་དུ་རུང་ལ། དེ་
ཡང་མདོའི་དགོངས་པ་ཡིན་པའི་ཕྱིར། མཛོད་སྡོམ་ལས། ལུགས་འདིར་སྡུག་ཀུན་གཅིག་པ་འདིས་ཀྱང་ཤེས། །

· 168 • དྲང་ངེས་རྣམ་འབྱེད་ཀྱི་དོགས་དཔྱོད།
མ་
ཞེས་གསུངས་པའི་ཕྱིར། དེ་ལྟར་སྡུག་བདེན་ཆོས་ཅན། ཁྱོད་ལ་ཀུན་འབྱུང་གི་སྒྲ་བཤད་དུ་རུང་བར་ཐལ། ཁྱོད་
ལ་ཀུན་འབྱུང་གི་སྒྲ་བཤད་དུ་ཡོད་པའི་ཕྱིར། དེ་ལྟར་འདོད་པ་ཐུབ་པའི་དགོངས་པའང་ཡིན་ཏེ། གྲུབ་མཐའ་
བཞི་ཡང་ཐུབ་དགོངས་མཆོག་དམན་བཞེད། ། ཅེས་ཀྱང་གསུངས་པའི་ཕྱིར། གཉིས་པ་དེར་ཐལ། ཕྱོགས་སྔ་
མས་ཀྱང་དེ་ལྟར་ཁས་བླངས་པའི་ཕྱིར་ཏེ། གཉན་སྟོན་དཀའ་འགྲེལ་ལས། དབང་ཕྱུག་ལ་བདེ་འབྱུང་ཞེས་བྱ་སྟེ།
ལྷ་མོ་ཨུ་མ་ལ་བརྟེན་ནས་དེ་ལ་བདེ་བ་འབྱུང་བའི་ཕྱིར། ཡང་ན་མཆོག་ཏུ་དགའ་བའི་གཟུགས་ཡོད་པའོ་ཞེས་
བཤད་པ་ལྟར་བྱས་ཀྱང་རུང་ངོ༌། ། ཞེས་འབྱུང་ལ། ཁས་བླངས་ལ་སྒྲུབ་ན་གྲུབ་ཟིན་བསྒྲུབས་པར་ཐལ་བར་
འགྱུར་བའི་ཕྱིར། གཞན་ཡང་སྒྲུབ་བྱེད་བཀོད་པ་མི་འཐད་པར་ཐལ། དེ་ལས་ཐར་བ་སོགས་ཐོབ་པ་དགེ་འབྱུང་
གི་དོན་དང་། གནས་སྐབས་སུ་དགའ་བ་སྐྱེད་པ་བདེ་འབྱུང་གི་དོན་ཡིན་ཞིང་ཞེས་བཤད་པ་ལྟར་མི་རིགས་པའི་
ཕྱིར། མ་གྲུབ་ན། དབང་ཕྱུག་གིས་མཐོ་རིས་དང་ཐར་པ་གང་འདོད་པ་ཐམས་ཅད་ལ་དེ་དག་སྟེར་ནུས་པར་ཐལ།
མ་གྲུབ་པ་དེའི་ཕྱིར། འདོད་མི་ནུས་ཏེ། འཇིག་རྟེན་པའི་ལྷ་ཡིན་པ་གཞུང་དུ་གསལ་བའི་ཕྱིར། གལ་ཏེ་དེ་ལྟར་
མི་ནུས་ཀྱང་མངོན་བརྗོད་ཀྱི་བཤད་ཚུལ་ཙམ་ཡིན་སྙམ་ན། འོ་ན་མངོན་བརྗོད་ཀྱི་བཤད་ཚུལ་ལ་སྡུག་བདེན་ལ་
ཀུན་འབྱུང་གི་སྒྲ་བཤད་པ་ལྟ་བུའི་འབྲེལ་མེད་ཀྱང་ཡོད་པར་ཐལ། མི་ནུས་པ་ལ་ནུས་པར་བཤད་པ་འབྲེལ་མེད་
ཡིན་པའི་ཕྱིར། དེས་ན་ཟིན་བྲིས་འགའ་ཞིག་ཏུའང་དབང་ཕྱུག་ཨུ་མ་ལ་ལོ་སྟོང་ཕྲག་མང་པོའི་བར་དུ་སྙོམས་པར་
ཞུགས་ཀྱང་ངོམས་པ་མེད་པའི་བདེ་བ་འབྱུང་བར་གསུངས་པ་ནི་ཞེས་སོགས་བྱུང་བས་གཉན་སྟོན་གྱི་བཤད་ཚུལ་
ལྟར་གཉིས་ཀ་རུང་བའི་ཕྱིར། དེར་མ་ཟད་མངོན་བརྗོད་ཀྱི་བཤད་ཚུལ་ལྟར་ན་ཡོན་ཏན་བརྒྱད་ཀྱི་དང་པོ་ཕྲ་བ་
དང་། གཉིས་པ་ཡང་བ་དང་། གསུམ་པ་བདག་པོར་གྱུར་བ་གསུམ་གྱི་སྐབས་སྣོད་བཅུད་ཀུན་གྱི་སྐྱེ་གནས་འཇིག་
གསུམ་བྱེད་པོར་བཤད་ལ། ཡོན་ཏན་བཞི་པ་ལ། བདག་ལ་རག་ལས་རང་དབང་ཅན། ། ཞེས་པས་འབྱུང་པོ་
ཀུན་ལ་ཕན་གནོད་བྱེད་པ་ལ་དབང་བར་བཤད་ཅིང་། དེས་ན་སྡུག་བསྔལ་ཡང་སྟེར་བྱེད་ཡིན་ཞིང་། ཨུ་མ་ལ་
བརྟེན་ནས་གནས་སྐབས་སུ་བདེ་བ་ཁོ་ན་འབྱུང་བས་རང་རྒྱུད་ལ་བདེ་བ་འབྱུང་བ་བདེ་འབྱུང་གི་དོན་གཙོ་བོ་དང་
མཆོག་ཏུ་དགའ་བའི་གཟུགས་འཆང་བའང་དེའི་དོན་དུ་རུང་བའི་ཕྱིར་ཟེར་ན་བརྟག ཡོན་ཏན་བརྒྱད་པ་ནི།
གྲུབ་མཐའ་རྩ་བར། དབང་ཕྱུག་ཡོན་ཏན་བརྒྱད་ལྡན་ཏི་སེར་གནས། ། ཞེས་པ་རྩ་འགྲེལ་དུ་བལྟ་བར་བྱའོ། །
གསེར་གྱི་མངལ། ཞེས་པ་ལྷ་ཚངས་པ་ནི་དབྱིབས་སྒོ་ང་ལྟ་བུ་ཁ་དོག་གསེར་ལྟ་བུའི་པདྨ་ལས་སྐྱེས་པར་མངོན་
བརྗོད་ལས་བྱུང་བ་བཞིན་ཡིན་ལ། དེ་ཡང་ཡེ་ཤེས་ཀུན་ལས་བཏུས་ཀྱི་འགྲེལ་པར། གཞན་ཡང་མུ་སྟེགས་བྱེ་བྲག་
པ་གང་དག་འདི་སྐད་ཅེས། ས་དང་ཆུ་དང་མེ་དང་རླུང་གི་རྡུལ་ཕྲ་རབ་ནས། མེའི་དབུས་སུ་ཚངས་པའི་སྒོ་ང་ཆེན་
པོ་འོད་འབར་ཞིང་གསལ་བར་གནས་པ། དེ་སྨིན་ཅིང་བརྡོལ་བ་ལས་འཇིག་རྟེན་གྱི་མེས་པོ་ཚངས་པ་ཆེན་པོ་པད་

དྲང་ངེས་རྣམ་འབྱེད་ཀྱི་དོགས་དཔྱོད། • 169 •
མའི་མངལ་ལས་བྱུང་བ། པད་མ་ལ་འདུག་པ་གདོང་བཞི་པ་ཞིག་བྱུང་སྟེ། དེས་འཇིག་རྟེན་ཐམས་ཅད་སྤྲུལ་
པའོ། ། ཞེས་ཟེར་བ་ཡང་ཚངས་པས་འདོད་པ་སྟེ། ཞེས་གསུངས་པ་དང། དྲན་པའི་གཞུང་ལས། གསེར་གྱི་
མདོག་ཅན་རབ་མཛེས་པའི། ། སྒོ་ང་ཆུ་ལས་རབ་འཁྲུངས་ཏེ། ། ཞེས་དབང་ཕྱུག་གི་ས་བོན་ཆུར་འཕངས་པ་ལས་
སྐྱེས་པར་བཤད་པ་དང་། སྙན་ངག་མེ་ལོང་ལས། པདྨས་ཚངས་པ་མཆོག་བསྐྱེད་དེ། ། ཞེས་ཁྱབ་འཇུག་གི་ལྟོ་
བའི་པདྨ་ལས་སྐྱེས་པར་བཤད་པ་དང་། མཆིམས་མཛོད་ལས། དང་པོ་ཁོ་ནར་འོད་གསལ་བའི་ལྷ་ནས་ཚེ་དང་
ལས་དང་བསོད་ནམས་ཟད་ནས་ཤི་འཕོས་པ། བསམ་གཏན་དང་པོའི་གཞལ་ཡས་ཁང་སྟོང་བར་སྐྱེའོ་ཞེས་
གསུངས་ཤིང་། མུ་སྟེགས་པ་དག་གིས་ནི། གསེར་གྱི་པདྨའི་སྙིང་པོ་ལས་སྐྱེས་པའི་ཕྱིར་གསེར་གྱི་སྙིང་པོ་ཅན་དང་
པདྨའི་སྐྱེ་གནས་པ་ཞེས་ཀྱང་བསྒྲགས་སོ། ། ཞེས་མུ་སྟེགས་པའི་འདོད་པར་བཤད་པ་དང་། མདོ་ཟ་མ་ཏོག་
བཀོད་པ་ལས། བསྐལ་བ་བཟང་པོ་འདིའི་སྔོན་འདས་པའི་དུས་ཀྱི་བསྐལ་བ་དགུ་བཅུ་རྩ་གཅིག་ན། སངས་རྒྱས་
རྣམ་པར་གཟིགས་འཇིག་རྟེན་དུ་བྱོན་པའི་ཚེ་འཕགས་པ་སྤྱན་རས་གཟིགས་དབང་ཕྱུག་གིས་མ་འོངས་པ་ན་སྙིགས་
མ་ལྔ་དང་ལྡན་པའི་སེམས་ཅན་རྣམས་སངས་རྒྱས་དང་བྱང་ཆུབ་སེམས་དཔའི་ཆ་ལུགས་ཀྱིས་མི་འདུལ་བར་ཕྱི་རོལ་
བའི་གཟུགས་དང་རྟགས་དང་མཚན་མས་འདུལ་བར་གཟིགས་ནས། ལྷ་ཐམས་ཅད་མཁྱེན་པ་ཞེས་བྱ་བའི་ཏིང་ངེ་
འཛིན་ལ་སྙོམས་པར་ཞུགས་སོ། ། དེ་ནས་དབང་ཕྱུག་དཔྲལ་བ་ནས་བྱུང་། ཚངས་པ་ཕྲག་པ་གཡས་ནས། བཁྱབ་
འཇུག་ཕྲག་པ་གཡོན་ནས། ཉི་མ་སྤྱན་གཡས་ནས། ཟླ་བ་གཡོན་ནས། ཆུ་ལྷ་ལྟོ་བ་ནས། དེ་ལྟར་དབྱངས་ཅན་
ཞལ་གྱི་མཆེ་བའི་རྩེ་ལས་བྱུང་། ཞེས་ཚངས་པ་ལ་སོགས་པ་སྤྱན་རས་གཟིགས་ཀྱི་སྤྲུལ་པར་གསུངས་པས་བཤད་
ཚུལ་དེ་དག་མི་འགལ་ཚུལ་དང༌། དེ་ལྟར་གསུངས་པའི་ཚངས་པ་འདོད་གཟུགས་ཀྱི་ལྷ་གང་ཡིན་སོགས་དཔྱད་
དགོས་སོ། ། ལུས་མེད་བདག་པོ་ནི། ལྷ་དབང་ཕྱུག་རི་བོ་ཏི་སེ་ལ་གོ་རཱིས་མཆོད་ཅིང་དཀའ་ཐུབ་ལ་གནས་པ་ན།
ལྷ་རྣམས་ཐེ་ཚོམ་དུ་གྱུར་ཏེ། གོ་རཱི་དང་ལྷན་ཅིག་དཀའ་ཐུབ་བྱེད་པ་བདེན་ནམ་ཟེར་ནས། དེར་འདོད་ལྷ་བལྟར་
བཏང་བ་དང་། འདོད་ལྷས་ མདའ་ལྔ་འཕངས་ཏེ། དང་པོ་དང་གཉིས་པའི་ཚེ་ རྟོག་ པ་ཙམ་ཡང་མ་བྱུང་།
གསུམ་པ་དང་བཞི་པ་ལ་འདོད་པའི་རྟོག་པ་སྐྱེས། ལྔ་པ་འཕངས་པས། གོ་རི་དང་ལྷན་ཅིག་ཏུ་གནས་ཏེ་དཀའ་
ཐུབ་ཞིག་གོ ། སྐད་ཅིག་ཕྱི་མ་ལ་འགྱོད་པ་སྐྱེས་ནས་ཅིས་ཉེས་སྙམ་དུ་བསམ་ནས་འདོད་ལྷས་ཉེས་པར་རིག་ནས།
མིག་གསུམ་ནས་མེ་ཕྱུང་ནས་འདོད་ལྷ་བསྲེགས་སོ། ། དེ་ནས་ལུས་མེད་པའི་སེམས་ཅན་དུ་བྱས་ཞེས་གྲགས་སོ། །
ཞེས་ཚིག་གཏེར་རྒྱ་ཆེར་འགྲེལ་བ་ལས་གསུངས་སོ། ། མདའ་ལྔ་ནི་སྒྲོན་གསལ་ མཆན་ལས། མདའ་ལྔ་ནི།
འདོད་ཆགས་རྒྱས་ཤིང་མྱོས་པར་བྱེད་པས་དྲེགས་པར་བྱེད་པ་དང་། འདོད་པའི་ཆགས་པས་མྱོས་ནས་རྨོངས་པར་
བྱེད་པས་རྨོངས་པར་བྱེད་པ་དང་། ཆགས་པའི་དབང་གིས་དྲན་པ་མེད་པར་བྱེད་པ་ཀུན་ཏུ་རྨོངས་པར་བྱེད་པ་

• 170 •
 དྲང་ངེས་རྣམ་འབྱེད་ཀྱི་དོགས་དཔྱོད།
དང་། ཡུལ་དབང་རྣམ་ཤེས་ཉམས་པས་ཤིང་བཞིན་ས་ལ་ལྟུང་བར་བྱེད་པ་བརྒྱལ་བར་བྱེད་པ་དང་། མི་གཡོ་བའི་
རོ་བཞིན་དུ་བྱེད་པ་སེམས་མེད་པར་བྱེད་པ་སྟེ་མདའ་ལྔའོ་ཞེས་གསུངས་སོ། ། རྒྱལ་བོའི་ལྷའི་སྡེབ་སྦྱོར་གྱི་རྒྱ་ཆེར་
འགྲེལ་ལས། དགོད་བྱེད་རབ་ཏུ་འདུ་བྱེད་དང་། ། རྨོངས་བྱེད་དེ་བཞིན་བརྒྱལ་བར་བྱེད། ། འཆི་བྱེད་རྣམས་
ནི་འདོད་དབང་གིས། ། མདའ་ལྔ་རྣམས་སུ་རབ་ཏུ་གྲགས། ། ཞེས་གསུངས་པ་དང་། རབ་འབྱོར་ཟླ་བས།
མདའ་ལྔ་ནི། སྨྱོ་བྱེད་དང་། སྲེད་བྱེད་དང་། རྨོངས་བྱེད་དང་། སྐེམ་བྱེད་དང༌། འཆི་བྱེད་ཅེས་བྱ་བ་རྣམས་
སོ།།ཞེས་པ་དང་། གཤིན་རྗེ་གཤེད་ཀྱི་རྒྱུད་འགྲེལ་དུ་བྲམ་ཟེ་དཔལ་འཛིན་གྱིས། མྱོས་བྱེད་དང་། རྨོངས་བྱེད་
དང་། འདར་བྱེད་དང་། ལྟུང་བྱེད་དང་། བརྒྱལ་བྱེད་ལྔ་ལ་བཤད། སྣ་ཚོགས་གསལ་བར། འདོད་པའི་
མདའ་ནི་ལྔ་ཡིན་ཏེ། ། ཀུན་ཏུ་རྨོངས་བྱེད་བརྒྱལ་བར་བྱེད། ། སྨྱོ་བྱེད་རྒོད་བྱེད་སྲིད་བྱེད་དོ། ། ཞེས་པ་དང་།
མཆན་དུ། རྨོངས་བྱེད་བརྒྱལ་བྱེད་མྱོས་བྱེད་དང་། ། གསོད་བྱེད་བརྗེད་བྱེད་མདའ་ལྔའོ། ། ཞེས་པ་ལྟར་རམ།
ཚིག་གཏེར་འགྲེལ་པར་བཤད་པ་ལྟར། མྱོས་བྱེད། འདར་བྱེད། དྲེགས་བྱེད། རྨོངས་བྱེད། འཆིང་བྱེད་ཀྱི་
མདའ་ལྔ་ཞེས་ཀྱང་གསུངས་ལ། འོན་ཀྱང་། ཚིག་གཏེར་འགྲེལ་བ་བློ་གྲོས་བརྟན་པས་མཛད་པ་ལས། མདའ་ལྔ་
བ་ནི། ལག་ན་མེ་ཏོག་གི་མདའ་ཡོད་པ་སྟེ། མྱོས་བྱེད་དང་། དྲེགས་བྱེད་དང་། རྨོངས་བྱེད་དང་། སྐེམ་བྱེད་
དང་། འཆིང་བྱེད་ཀྱི་མདའ་རྣམས་སོ། ། ཞེས་གསུངས་པས་གང་དག་མ་དག་དཔྱད་དགོས་ཤིང་། ཁྱད་པར་དུ་
དྲངས་མ་ཐག་གི་ལུང་དེ་དག་མི་འགལ་ཚུལ་དང་། ཚིག་གཏེར་ལས། མྱོས་བྱེད་ཡིད་བསྲུབས་གསོད་བྱེད་
དང་། ། རང་སྟོབས་དང་ནི་ཉ་ཡི་ཏོག ། ཚངས་འཇོམས་ལུས་མེད་སྟོབས་ལྡན་སྙེམས། ། དྲན་པ་འདོད་པ་
མདའ་ལྔ་བ། ། ཞེས་སོགས་ཀྱིས་མྱོས་བྱེད་དང་། གསོད་བྱེད་དང་། མདའ་ལྔ་བ་སོགས་མིང་གི་རྣམ་གྲངས་སུ་
གསུངས་པར་མ་ཟད། མངོན་བརྗོད་ཀྱི་བསྟན་བཅོས་ཕལ་ཆེར་ལས། མདའ་ལྔའི་མིང་ཕལ་ཆེར་དགའ་རབ་
དབང་ཕྱུག་གི་མིང་དུ་གསུངས་པས་དཔྱད་དགོས་ཤིང་། ཐུབ་དབང་ལྷ་ཡི་ལྷ་ལ་ཞེས་པའི་ཐུབ་དབང་དེ་སངས་
རྒྱས་སྤྱི་ལ་བྱེད་དམ་བདག་ཅག་གི་སྟོན་པ་ཤཱཀྱའི་གཙོ་བོ་ལ་བྱེད་མི་བྱེད་སོགས་ལ་དཔྱད་རྒྱུ་ཡོད། འདིར་བཅོམ་
ལྡན་འདས་ལ་ལྷ་ཆེན་པོ་རྣམས་ཀྱིས་བཏུད་ཚུལ་གྱི་སྒོ་ནས་བསྟོད་པའི་རྒྱུ་མཚན་ལ། ཁ་ཅིག་ན་རེ། འགའ་ཞིག་
གིས་བསྟོད་ཚུལ་དེ་མདོ་ལས་ལྷ་དང་མི་རྣམས་ཀྱི་སྟོན་པ་ཞེས་གསུངས་པ་དང་། སྐབས་གསུམ་པ་དང་དབང་པོའི་
དགྲ། ། ཞེས་སོགས་ཀྱིས། འགྲོ་བ་མ་ལུས་པའི་གཙུག་རྒྱན་དུ་གྱུར་ཚུལ་གསུངས་པ་དང་དོན་འདྲ་ཟེར་ན། ཤིན་
ཏུ་མི་འཐད་པར་ཐལ། དེ་ཤིན་ཏུ་མི་འཐད་པར་དཀའ་འགྲེལ་རྩོམ་འཕྲོ་ལས་གསུངས་པའི་ཕྱིར་ཏེ། དེ་ཉིད་ལས།
འདིར་བཅོམ་ལྡན་འདས་ལ་ལྷ་ཆེན་པོ་རྣམས་ཀྱིས་བཏུད་ཚུལ་གྱི་སྒོ་ནས་བསྟོད་པའི་རྒྱུ་མཚན་ལའང་ཁ་ཅིག་ན་རེ།
དེ་མདོ་ལས། ལྷ་དང་མི་རྣམས་ཀྱི་སྟོན་པ་ཞེས་གསུངས་པ་དང་། སྐབས་གསུམ་པ་དང་དབང་པོའི་དགྲ། ། ཞེས་

• 171 •
དྲང་ངེས་རྣམ་འབྱེད་ཀྱི་དོགས་དཔྱོད།
- ---- -- --- - - - -- ས་སམ་- --
སོགས་ཀྱིས་འགྲོ་བ་མ་ལུས་པའི་གཙུག་རྒྱན་དུ་གྱུར་ཚུལ་གསུངས་པ་དང་དོན་འདྲ་ཟེར་ན། ཤིན་ཏུ་མི་འཐད་པར་
ཐལ། དེ་སྒྲུབ་ཕྱོགས་ནས་དེ་དག་སྲིད་ཞིའི་འཇིགས་པ་ལས་སྐྱོབ་པའི་སྐྱབས་སུ་གྱུར་ཚུལ་གྱི་སྒོ་ནས་བསྟོད་པ་ཡིན་
ལ། འདིར་ལྷ་ཆེན་པོ་དེ་དག་གིས་ལམ་ལྟར་སྣང་བསྟན་པ་རྣམས་བཅོམ་ལྡན་འདས་ཀྱིས་གསུང་གི་འོད་ཟེར་གྱིས་
རྨེག་མེདདུ་བཅོམ་སྟེ་སྨྲ་བ་ཟླ་མེད་དུ་གྱུར་པ་དེའི་སྒོ་ནས་བསྟོད་པ་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
གཞན་དག་ན་རེ། མ་ཁྱབ་སྟེ་གཉིས་ཀ་ཡང་གཉིས་ཀ་ཡིན་པའི་ཕྱིར་ཏེ། སྐབས་གསུམ་པ་དང་ཞེས་སོགས་ཀྱིས་ཕྱི་
མ་འདི་ལྟར་མི་བསྟོད་པའི་སྒྲུབ་བྱེད་མེད་པའི་ཕྱིར་ཏེ། འདིར་ཡང་སྔ་མ་ལྟར་མི་བསྟོད་པའི་སྒྲུབ་བྱེད་མེད་པར་མ་
ཟད་ཀྱང་སྒྲའི་དོན་ཡང་ཡོད་པའི་ཕྱིར་ཟེར་བ་སོགས་ལ་དཔྱད་རྒྱུ་ཡོད། ཡང་དཀའ་འགྲེལ་རྩོམ་འཕྲོར། བརྒྱ་
བྱིན་སྨོས་པའི་རྒྱུ་མཚན་སྤྱིར་ཚངས་པ་རྟག་ཞི་བས་བྱས་པའི་སྒྲ་མདོ་སོགས་ཡོད་ཀྱང་། ཞེས་པ་ལ། ཁ་ཅིག་ན་རེ།
ཚངས་པ་རྟག་ཞི་བ་ཞེས་གསུངས་པ་ལྟར་འཐད་དེ། འདི་ལྟར་དུ་གྲུབ་མཐའ་རྩ་འགྲེལ་ལས་ཀྱང་གསུངས་པའི་
ཕྱིར་ཏེ། གྲུབ་མཐའི་རྣམ་བཤད་ལས། དང་པོ་ནི། རྟག་ཞི་སྟོན་པ་ཞེས་པ། གངས་ཅན་སྒྲ་བསྒྱུར་ཡོངས་ཀྱི་ཕྱི་
མོ་ཐོན་མིའི་གསུང་ལས། གང་གིས་མིང་གཞི་སྔོན་གསུངས་པའི། རྟག་ཞི་བ་ལ་ཕྱག་འཚལ་ལོ། ། ཞེས་པ་ལྟར་
ཚངས་པ་རྟག་ཞི་བ་དང་། ཞེས་སོགས་གསུངས་པའི་ཕྱིར་དང་། དེར་མ་ཟད་ཚིག་གཏེར་འགྲེལ་པ་བློ་བརྟན་གྱིས་
མཛད་པ་ལས་ཀྱང་། གཞན་ཡང་། ཉེས་ཅན། རིག་བྱེད་པ་དང་། རྟག་ཏུ་ཞི་བ་དང་། རིག་བྱེད་གདོང་དང་།
གཉིས་སྐྱེས་དབང་པོ་དང་། དབྱིག་གི་སྙིང་པོ་དང་། མི་མཇེད་བདག་པོ་ཞེས་ཀྱང་བྱ་སྟེ། ཚངས་པ་ཆེན་པོའི་
མིང་ངོ་། ཞེས་གསུངས་པའི་ཕྱིར་ཟེར། གཞན་དག་ན་རེ། རྟག་ཞི་བ་ཚངས་པ་ལ་བྱེད་པ་མི་འཐད་པར་ཐལ།
ཚངས་པ་དང་ཁྱབ་འཇུག་གཉིས་ཀ་ཡང་རྟག་ཞི་བར་བཤད་པའི་ཕྱིར་ཏེ། དེ་ལྟར་དུ་པྲ་སྟི་རིན་ཆེན་དོན་གྲུབ་ཀྱི་
སུམ་རྟགས་ཀྱི་འགྲེལ་པར། རྟག་ཞི་བ་ཡང་འགྲེལ་པ་སྤྱན་རས་གཟིགས་བརྟུལ་ཞུགས་སུ། ཚངས་པ་དང་ཁྱབ་
འཇུག་གཉིས་ཀ་ལ། རྟག་པ་དང་ཞི་བའི་ལུས་ཡོད་པར་བཤད་ཅིང་། སོ་སོར་འབྲང་མའི་ལྟེ་བསྒྱུར་གྱི་སྐབས་སུ།
དམངས་རིགས་ཕྱིར་ནི་རྟག་ཞི་བ། ། ཁྱབ་འཇུག་ལེགས་པར་བྲི་བར་བྱ། ། ཞེས་ཁྱབ་འཇུག་དང་ཚངས་པ་རྟག་ཞི་
བ་ཞེས་བསྟན་བཅོས་གཞན་ལས་ཀྱང་མཐོང་བས་ཚངས་པ་ལའང་འཇུག་པ་སོགས་ཀྱི་འཐད་པ་མང་ངོ་། ། ཞེས་
གསུངས་པའི་ཕྱིར། ལ་ལ་ན་རེ། དེ་དག་མི་འཐད་པར་ཐལ། རྟག་ཞི་བ་སངས་རྒྱས་ལ་བྱེད་པར་ཞྭ་ལུ་ལོ་ཆེན་གྱི་
སུམ་ཅུ་བའི་འགྲེལ་བར། བརྟག་གཉིས་ལས། རྟག་ཏུ་དགེ་བས་ཞི་བ་ཉི་ད། ། ཅེས་གསུངས་པ་ལྟར། སངས་
རྒྱས་ལ་རྟག་ཏུ་ཞི་བར་བཤད་དུ་ཡོད་པར་གསུངས་སོ། ། ཞེས་གསུངས་པའི་ཕྱིར་དང་། ཚངས་པ་དང་ཁྱབ་
འཇུག་ལ་རྟག་ཏུ་ཞི་བའི་ཐ་སྙད་མི་རུང་བའི་ཕྱིར་ཟེར། ཡང་སི་ཏུ་ན་རེ། དེ་དག་ཐམས་ཅད་མི་འཐད་པར་ཐལ།
རྟག་ཞི་བ་དབང་ཕྱུག་གི་མཚན་ཡིན་པའི་ཕྱིར་ཏེ། དབང་ཕྱུག་གི་མཚན་ལ་རྟག་ཞི་བ་ཞེས། སདཱ་ཤི་པ་སྟེ་འཕགས་

• 172 • དྲང་ངེས་རྣམ་འབྱེད་ཀྱི་དོགས་དཔྱོད།
་་་་་་་་་་་་་་་་་ཟབ
པའི་ཡུལ་དུ་རླུང་ལྟར་གྲགས་ཆེ་བའི་ཕྱིར་ཟེར་བ་སོགས་ལ་དཔྱད་རྒྱུ་ཡོད་དོ། ། འདིར་འཇམ་དབྱངས་དང་བྱམས་
པ་གཉིས་ལ་བྱང་སེམས་ཡིན་པའི་ཚུལ་དུ་མཆོད་བརྗོད་མཛད་པ་ལ། ཁ་ཅིག སངས་རྒྱས་ལ་བྱང་སེམས་ཡིན་
པར་བསྟོད་ཚུལ་ཡོད་ན། སྒྲིབ་བྲལ་ལ་སྒྲིབ་བཅས་སུ་བསྟོད་པ་ཡོད་པར་འགྱུར་ལ། དེ་ལྟར་ན་བཟང་པོ་ལ་ངན་པ་
དང༌། མཆོག་ལ་དམན་པར་བསྟོད་པ་ཡང་ཡོད་པར་འགྱུར་ན། སྨད་ཚུལ་མེད་པར་ཐལ་ལོ་ཟེར་བ་སོགས་ལ་
འགལ་བ་སྤོང་དགོས་སོ། ། ཁ་ཅིག་ན་རེ། བདེ་གཤེགས་གསུང་རབ་ཚུལ་གཉིས། ཞེས་པའི་སྐབས་ཤིང་རྟའི་
སྲོལ་འབྱེད་ཚུལ་གཉིས་མ་བསྟན་པའི་ཕྱིར་ཏེ། དཀའ་འགྲེལ་རྩོམ་འཕྲོ་ལས། དེའི་དོན་ལ་ཁ་ཅིག་དགོངས་འགྲེལ་
དང་བློ་གྲོས་མི་ཟད་པས་བཤད་ཚུལ་ལྟར་གྱི་ཤིང་རྟའི་སྲོལ་གཉིས་ཕྱེ་བར་བསྟན་ཟེར་ན་མི་འཐད་པར་ཐལ། །
འདིའི་གསུང་རབ་ཅེས་པ་གཙོ་བོར་དེ་གཉིས་ཙམ་ལ་བྱེད་པའང་མི་འཐད། ཚུལ་ཞེས་པ་བཤད་ཚུལ་ཙམ་དུ་བྱས་
པའང་མི་འཐད་པའིཕྱིར། ཞེས་པ་ནས་དེ་ལྟར་ན་རྒྱལ་བའི་ཡུམ་རྣམ་པ་གསུམ་གྱི་དགོངས་དོན་མཐར་ཐུག་དབུ་
སེམས་ཀྱི་ལུགས་སུ་འགྲེལ་པའི་ལམ་སྲོལ་ཆེན་པོ་གཉིས་ཕྱེ་བ་གཞུང་གི་དོན་དུ་འཇོག་དགོས་པའི་ཕྱིར། ཞེས་
གསུངས་པའི་ཕྱིར་ཟེར། ལ་ལས། བཤད་ཚུལ་དེ་ལྟར་ཁས་ལེན་མི་རིགས་པར་ཐལ། བདེ་གཤེགས་གསུང་རབ་
ཚུལ་གཉིས་ཤིང་རྟའི་སྲོལ། ། ལེགས་པར་ཕྱེ་བས། ཞེས་པའི་གཞུང་འདིས་ཤིང་རྟའི་སྲོལ་གཉིས་ཕྱེ་ཚུལ་བསྟན་
པའི་ཕྱིར། མ་གྲུབ་ན། ཕྱེ་ཞེས་པ་བཤད་གཞིར་བྱས་ནས། གང་དང་གང་གིས་གང་དུ་ཇི་ལྟར་ཕྱེ་ཞེ་ན་ལན་ཅི་
འདེབས། གཞན་ཡང་ལུང་དེས་ཤིང་རྟའི་སྲོལ་གཉིས་ཕྱེ་ཚུལ་བསྟན་པར་ཐལ། དེས་བསྟན་པར་རྗེ་བཙུན་ཡབ་
སྲས་དང་ཀུན་མཁྱེན་བླ་མ་ཡབ་སྲས་སོགས་སྔ་ཕྱིའི་མཁས་གྲུབ་ཐམས་ཅད་མཐུན་ལ། རྩོམ་འཕྲོ་རང་ཉིད་ལས་
ཀྱང་གསུངས་ཏེ། དྲངས་མ་ཐག་པ་དེའི་ཕྱིར་ཟེར་ན་བརྟག ཡང་ཁ་ཅིག བསྟན་བཅོས་འདིའི་དགོས་སོགས་
ཆོས་བཞིའི་ཕྱི་མ་ཕྱི་མ་སྔ་མ་དང་འབྲེལ་བ་དེ་དེ་བཞིའི་ནང་གི་འབྲེལ་བ་ཡིན་ལ། དེ་འབྲེལ་བ་གཉིས་ཀྱི་ནང་གི་
རྟེན་བྱུང་འབྲེལ་ཡིན་པའི་ཕྱིར་ཏེ། དཀའ་འགྲེལ་རྩོམ་འཕྲོ་ལས། དེ་དག་གི་ཕྱི་མ་ཕྱི་མ་སྔ་མ་དང་འབྲེལ་བ་དེ་
འབྲེལ་བ་ཡིན་པས་ཤུགས་ཀྱིས་ཐོན་པའི་ཕྱིར། ཞེས་དང་། ཁ་ཅིག་ན་རེ། ནས། ཐབས་ཐབས་བྱུང་གི་འབྲེལ་
བ་ལ་བྱེད་པའི་ཕྱིར། ཞེས་གསུངས་པའི་ཕྱིར་ཟེར། ལ་ལས། དེ་མི་འཐད་པར་ཐལ། འབྲེལ་བ་གཉིས་པོ་གང་
རུང་ཡིན་ན། ཐ་དད་ཡིན་དགོས་ལ། དེ་དག་གི་ཕྱི་མ་ཕྱི་མ་སྔ་མ་དང་འབྲེལ་བ་དེ་ཐ་དད་མ་ཡིན་པའི་ཕྱིར། མ་
གྲུབ་ན། གཉིས་དང་གསུམ་སོགས་གང་ཡིན། དེས་ན་གཞུང་རྣམས་ལས་དགོས་སོགས་ནང་གི་འབྲེལ་བ་ཐབས་
ཐབས་བྱུང་གི་འབྲེལ་བར་གསུངས་པ་དེ། བསྟན་བཅོས་དང་དགོས་པ་གཉིས་རྒྱུ་འབྲས་སུ་འབྲེལ་བའམ། དགོས་
པ་དང་ཉིང་དགོས་གཉིས་རྒྱུ་འབྲས་ཐབས་ཐབས་བྱུང་གི་འབྲེལ་བ་ཡིན་ལ། དེ་འདྲ་བའི་འབྲེལ་ཚུལ་ཡང་ཐབས་
ཐབས་བྱུང་གི་འབྲེལ་ཚུལ་ཡིན་པ་ཙམ་ལ་དགོངས་ཀྱི་དེ་འདྲ་བའི་འབྲེལ་བ་དེ་ཆོས་ཅན་དུ་བཟུང་ན་དེ་འབྲེལ་བ་

• 173 •
དྲང་ངེས་རྣམ་འབྱེད་ཀྱི་དོགས་དཔྱོད།
གཉིས་པོ་གང་ཡང་མ་ཡིན་པའི་ཕྱིར་ཟེར་ན་བརྟག ཡང་ཁ་ཅིག དགོས་སོགས་ཇི་ལྟར་འབྲེལ་ཚུལ་ལའང་དགོས་
པ་བརྗོད་བྱ་དང་འབྲེལ་ཞེས་པ་ལྟ་བུ་མ་ཡིན་པར་བསྟན་བཅོས་འདིའི་བཤད་པ་དང་འབྲེལ་ཞེས་བཤད་དགོས་ལ།
བརྗོད་བྱ་དང་དགོས་པ་ལ་བརྟེན་ནས་འབྱུང་རྒྱུ་ནི་རྟོགས་པའི་ཆ་ལ་བྱེད་པའི་ཕྱིར་ཏེ། དཀའ་འགྲེལ་རྩོམ་འཕྲོར།
ཡང་ཁོ་ན་རེ། ནས། རྟོགས་པའི་ཆ་ལ་གཙོ་བོར་བྱེད་དགོས་པའི་ཕྱིར། ཞེས་གསུངས་པའི་ཕྱིར་ཟེར། ལ་ལས།
དེ་ཡང་མི་འཐད་དེ། གསེར་ཕྲེང་ལས། བསྟན་བཅོས་དང་དགོས་པའམ། དགོས་པ་གཉིས་རྒྱུ་འབྲས་སུ་འབྲེལ་
བ་སྟེ། ཞེས་བྱུང་ལ། བསྟན་བཅོས་དང་འབྲེལ་ཞེས་པ་ལས་བསྟན་བཅོས་དེའི་བཤད་པ་དང་འབྲེལ་ཞེས་བཤད་
པ་ལ་དགོས་པ་ལྷག་པོ་མེད་པའི་ཕྱིར་ཟེར་ན་བརྟག ཡང་ཁ་ཅིག བསྟན་བཅོས་འདིར་མདོ་སྔགས་གཉིས་ཀའི་
བརྗོད་བྱའི་དེ་ཁོ་ན་ཉིད་མཐར་ཐུག་བསྟན་པས་མདོ་ཕྱོགས་ཀྱི་ལམ་རིམ་བསྟན་ཀྱང་། སྔགས་ཕྱོགས་རིམ་གཉིས་
སོགས་མ་བསྟན་ཏེ། དཀའ་འགྲེལ་རྩོམ་འཕྲོར། ཡང་ཁ་ཅིག་ན་རེ། གཞུང་འདིས། ནས། མཚན་གྱི་དོན་ཡང་
ཤེས་པར་འགྱུར་རོ། ། ཞེས་གསུངས་པའི་ཕྱིར་ཟེར། ལ་ལས། དེ་མི་འཐད་པར། བསྟན་བཅོས་འདིར་ཡང་
བསྐྱེད་རིམ་རྫོགས་རིམ་སོགས་སྔགས་ལམ་ཡོངས་རྫོགས་བསྟན་པའི་ཕྱིར་ཏེ། རྩ་ཤེས་དང་ཤེར་མདོར་དེ་རྣམས་
ཡོངས་རྫོགས་བསྟན་པའི་ཕྱིར་ཏེ། དེ་དག་ཏུ་དེ་རྣམས་སྦས་པའི་ཚུལ་དུ་བསྟན་པའི་ཕྱིར་ཏེ། གྲུབ་མཐའ་རྩ་བར།
མདོ་སྔགས་གཉིས་ཀས་ཉོན་སྒྲིབ་ཀུན་ཟད་ནུས། ། ཡུལ་མཆོག་བསྟན་ཀྱང་ཡུལ་ཅན་མཆོག་སྦས་བཞིན། ། དྲི་
གཙོ་བསྟན་ཀྱང་གཉེན་པོ་མཆོག་སྦས་ཕྱིར། ། ཤེས་སྒྲིབ་ཆུང་ཕྲ་སྔགས་ལས་མདོས་མི་ནུས། ། ཞེས་གསུངས་པའི་
ཕྱིར། ཁྱབ་སྟེ། སྦས་ཏེ་བསྟན་ན་བསྟན་པས་མ་ཁྱབ་ན། རྩ་ཤེས་དང་ཤེར་མདོ་ཐེག་ཆེན་གྱི་གདམས་ངག་མ་
ཡིན་པར་འགྱུར་བའི་ཕྱིར་ཟེར་ན་བརྟག གཞན་ཡང་འདི་དང་རྩ་ཤེས་ཤེར་མདོ་རྣམས་སུ་ཆོས་རྣམས་ཀྱི་དེ་ཁོ་ན་
ཉིད་ཡོངས་རྫོགས་བསྟན་ན་རིམ་གཉིས་དང་རིམ་ལྔ་སོགས་ཁྱད་གཞིར་བྱས་པའི་སྟོང་ཉིད་བསྟན་ནམ་མ་བསྟན།
བསྟན་ན་སྟོང་གཞིའང་བསྟན་དགོས། མ་བསྟན་ན་དེ་རྣམས་སུ་མ་བསྟན་པའི་སྟོང་ཉིད་ཡོད་པར་འགྱུར་ཞེས་
སོགས་སྤྲོ་བྱ་མང་། ཁ་ཅིག་གིས། བསྟན་བཅོས་འདིར་འཇུག་པ་ལ་འདིའི་དགོས་སོགས་བཞི་རྟོགས་པ་སྔོན་དུ་
འགྲོ་མི་དགོས་ཀྱང་དེ་བཞི་ལ་དོན་འགྱུར་གྱི་ཐེ་ཚོམ་བསྐྱེད་ནས་འཇུག་པའི་རྒྱུ་བྱེད་པའི་ཕྱིར་ཏེ། དཀའ་འགྲེལ་
རྩོམ་འཕྲོར། དེའི་སྔོན་དུ་དེ་བཞི་རྟོགས་མི་དགོས་ཀྱང་དོན་འགྱུར་གྱི་ཐེ་ཚོམ་བསྐྱེད་ནས་འཇུག་པའི་རྒྱུ་བྱེད་པའི་
ཕྱིར། ཞེས་སོགས་དང་། གསེར་ཕྲེང་ལས། དེས་ན་འདིའི་དགོས་པ་ནི་སློབ་དཔོན་ཆོས་མཆོག་དང་སློབ་དཔོན་
འདིའི་བཞེད་པ་ལྟར་ལེགས་ཏེ། བསྟན་བཅོས་འདི་ལ་བརྗོད་བྱ། དགོས་པ། ཉིང་དགོས། འབྲེལ་བ་བཞི་ཕལ་
ཆེར་མེད་དམ་སྙམ་པའི་དོན་མི་འགྱུར་གྱི་དོགས་པ་བཞི་བསལ་ནས། དེ་བཞི་ཕལ་ཆེར་ཡོད་ལས་ཆེ་སྙམ་པའི་དོན་
འགྱུར་གྱི་ཐེ་ཚོམ་བཞི་བསྐྱེད་དེ་རྟོག་ལྡན་བསྟན་བཅོས་ལ་འཇུག་པ་སྟེ། ཇི་སྐད་དུ། གང་ཕྱིར་འཇིག་རྟེན་དོན་

• 174 • དྲང་ངེས་རྣམ་འབྱེད་ཀྱི་དོགས་དཔྱོད།
གཉེར་ནི། ། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་པ་ལྟར་རོ། ། དེ་ཡང་དབང་ཚུལ་ལ་ངེས་པ་དང་། དབང་
རྣོན་ལ་ཐེ་ཚོམ་སྐྱེ་ཞིང་རྣམ་བཅད་ཀྱང་དེ་དང་འདྲའོ། ། ཐེ་ཚོམ་ལས་བསྟན་བཅོས་ལ་འཇུག་པའི་ཚུལ་ཡང་ཇི་ལྟ་
བུ་ཞེ་ན། བསྟན་བཅོས་ལུས་ཀྱི་སྔོན་དུ་བསྟན་བཅོས་ལ་དགོས་སོགས་བཞི་ཡོད་པར་དགོས་འབྲེལ་གྱི་ངག་གིས་
དམ་བཅས་པ་ན་རྟོག་ལྡན་དག་ཐེ་ཚོམ་སྐྱེ་ལ། དེ་སྐྱེས་པ་ན་འདི་སྙམ་དུ་ངག་འདིས་ཇི་ལྟར་དམ་བཅས་པ་ལྟར་
བསྟན་བཅོས་ལ་ཞུགས་ཏེ་ཡོད་མེད་བརྟགས་ལ་ཡོད་ན་ནི་འཇུག་ཅིང་མེད་ན་ནི་ལྡོག་པར་བྱའོ་སྙམ་དུ་བསམས་ནས་
འཇུག་པར་འགྱུར་བས། ལུས་ཀྱི་སྔོན་དུ་དགོས་འབྲེལ་གྱི་ངག་དགོད་ཀྱི་བར་དང་མཐར་ནི་མ་ཡིན་ནོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག སྤྱིར་གདུལ་བྱའི་འཇུག་ཚུལ་མིན་གྱི་དབང་རྣོན་གྱི་འཇུག་ཚུལ་ཡིན་པའི་
ཕྱིར་ཏེ། ཕར་ཕྱིན་མཐའ་དཔྱོད་ལས། རྒྱན་གྱི་ཆེད་དུ་བྱ་བའི་གདུལ་བྱ་དབང་རྣོན་དེས་རྒྱན་གྱི་དགོས་འབྲེལ་
ངག་ལ་བརྟེན་ནས་རྒྱན་ལ་དགོས་སོགས་ཡོད་པར་ཚད་མས་ངེས་ནས་འཇུག་ཟེར་ན། དེ་མི་འཐད་པར་ཐལ།
དེས་ཕལ་ཆེར་ཡོད་ལས་ཆེ་སྙམ་པའི་ཐེ་ཚོམ་གྱི་སྒོ་ནས་འཇུག་པའི་ཕྱིར། ནས། འཐད་ལྡན་ལས། གང་ཕྱིར་
འཇིག་རྟེན་དོན་གཉེར་ནི། ། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་དང་། ཞེས་སོགས་གསུངས་པའི་ཕྱིར་
ཟེར། ཡང་ཁ་ཅིག འཐད་ལྡན་གྱི་གཞུང་དེས་དབང་རྣོན་གྱི་འཇུག་ཚུལ་བསྟན་པར་བཤད་པ་མི་འཐད་པར་ཐལ།
དེས་དབང་རྟུལ་གྱི་འཇུག་ཚུལ་བཤད་པའི་ཕྱིར་ཏེ། རྗེའི་དབུ་མ་རྒྱན་གྱི་ཟིན་བྲིས་ལས། སྟོན་པས་གསུངས་པའི་
ཤིན་ལྐོག་གི་བླང་དོར་ལ་འཇུག་པ་ན་གང་ཟག་དབང་རྣོན་ནི། དཔྱད་པ་གསུམ་གྱིས་དག་པའི་རྟགས་ལས་ཤིན་
ལྐོག་སྟོན་པའི་ལུང་རང་གི་བསྟན་བྱ་ལ་མི་བསླུ་བར་དཔོག་པའི་ཡིད་ཆེས་པའི་རྟགས་ལས་འཇུག་ལ། ཞེས་དང་།
རང་སྡེ་དབང་རྟུལ་དད་པའི་རྗེས་འབྲང་རྣམས་ཤིན་ལྐོག་གི་བླང་དོར་ལ་འཇུག་པ་ན་ལུང་ཙམ་སྒྲུབ་བྱེད་དུ་བྱས་
ནས་འཇུག་པ་ནི། གང་ཕྱིར་འཇིག་རྟེན་དོན་གཉེར་ནི། ། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་གསུངས་པ་
བཞིན་དུ་འཇུག་ལ། དེ་མི་རུང་བ་ཡང་མིན་ཏེ། འཇུག་ལྡོག་ཐམས་ཅད་ལ་ཚད་མས་ཐེ་ཚོམ་ཆོད་པ་དགོས་ན།
ཞིང་ལས་དང་ཚོང་ལ་སོགས་པ་ལ་མི་རིགས་པར་འགྱུར་རོ། ། ཞེས་གསུངས་པའི་ཕྱིར། ཁྱབ་སྟེ། ལུང་འདིས་
དབང་རྣོན་གྱིས་རྒྱུ་མཚན་ཡང་དག་མཐོང་བའི་སྒོ་ནས་འཇུག་ཚུལ་དང་། དབང་རྟུལ་གྱིས་ཐེ་ཚོམ་གྱི་སྒོ་ནས་
འཇུག་ཚུལ་འཐད་ལྡན་གྱི་ལུང་དེས་བསྟན་པར་བཤད་པའི་ཕྱིར་རོ། གཞན་ཡང་། དབང་རྣོན་གྱིས་ཐེ་ཚོམ་གྱི་སྒོ་
ནས་འཇུག་ཚུལ་དེ་མི་འཐད་པར་ཐལ། འདིར་འཇུག་པར་དམ་བཅས་པ་ནའང་དགོས་པའམ་རྒྱུ་མཚན་ཡང་དག་
མཐོང་དགོས་པའི་ཕྱིར་ཏེ། རྒྱུད་བླ་མའི་རྣམ་བཤད་ལས། ཐེག་པ་ཆེན་པོའི་རིགས་ཅན་དབང་པོ་རྣོན་པོ་ནི་ཐོག་
མར་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་དགོས་པ་དང་ཐོབ་ནུས་པ་གཉིས་ཚད་མས་ལེགས་པར་གྲུབ་
ནས། དེའི་རྗེས་སུ་སེམས་ཅན་ཐམས་ཅད་ཀྱི་དོན་དུ་སངས་རྒྱས་ཐོབ་པར་བྱའོ་སྙམ་དུ་སེམས་བསྐྱེད་པའི་དམ་

， 175 •
དྲང་ངེས་རྣམ་འབྱེད་ཀྱི་དོགས་དཔྱོད།
བཅའ་འཇོག་པ་ཡིན་གྱི། རྒྱུ་མཚན་ཡང་དག་མ་མཐོང་བར་དམ་བཅའ་བ་དབང་པོ་རྟུལ་བོའི་ལུགས་ཡིན་པའི་
ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། འདིར་ཡང་བསྟན་བཅོས་དེར་འཇུག་པ་ལ་དགོས་སོགས་ཡོད་པ་
དང་། དེ་ཡང་སྒྲུབ་ནུས་པ་གཉིས་ཀ་ཚད་མས་ལེགས་པར་གྲུབ་ནས། བསྟན་བཅོས་དེར་འཇུག་པར་བྱའོ་སྙམ་
པའི་དམ་བཅའ་འཇོག་པ་ཡིན་གྱི། རྒྱུ་མཚན་ཡང་དག་མ་མཐོང་བར་དམ་བཅའ་བ་དབང་པོ་རྟུལ་བོའི་ལུགས་
ཡིན་པའི་ཕྱིར། དེས་ན་བསྟན་བཅོས་དེར་ཞུགས་པ་ལ་བསྟན་བཅོས་དེའི་དགོས་ སོགས་ངེས་མི་དགོས་པར་
གསུངས་པ་དབང་རྟུལ་ལ་དགོངས་ལ། དབང་རྣོན་གྱིས་ཐེ་ཚོམ་གྱི་སྒོ་ནས་འཇུག་པར་གསུངས་པའང་ཐེ་ཚོམ་དེ་
དེར་འཇུག་པའི་རྒྱུ་བྱེད་པ་ཙམ་ལ་དགོངས་ཀྱི། གཞན་དུ་ན་ལུང་དེ་དག་དང་འགལ་བའི་ཕྱིར་ཟེར་ན་དཔྱད་གཞི་
ཆེ། རྣམ་ཐར་སྒོ་གསུམ་གྱི་དོགས་དཔྱོད་ཟུར་དུ་བཀོད་ཟིན་ཏོ། ༈ ། འདིར་དེའི་ཕྱིར་རྣམ་དཔྱོད་དང་ལྡན་པ་
དག་གིས་དེ་ཁོ་ན་ཉིད་ཇི་ལྟར་ཡིན་ཁོང་དུ་ཆུད་པའི་ཐབས་ལ་འབད་དགོས་ལ། དེ་ཡང་རྒྱལ་བའི་གསུང་རབ་ཀྱི་
དྲང་བ་དང་ངེས་པའི་དོན་རྣམ་པར་འབྱེད་པ་ལ་རག་ལས་ཤིང་། ཞེས་པ་དང་། ལམ་རིམ་ཆེན་མོ་ལས། དེ་འདྲ་
བའི་ལྟ་བའང་དྲང་དོན་ལ་མི་རྟོན། ངེས་དོན་ལ་རྟོན་པ་ཞིག་གིས་བཙལ་དགོས་པས་དྲང་ངེས་ཀྱི་ཁྱད་པར་ཤེས་
ནས་ངེས་དོན་གྱི་གསུང་རབ་ཀྱི་དོན་ཁོང་དུ་ཆུད་དགོས་ལ། འདིའང་ཚད་མར་གྱུར་པའི་ཤིང་རྟའི་སྲོལ་འབྱེད་
ཆེན་པོ་ཞིག་གིས་དགོངས་པ་བཀྲལ་བའི་བསྟན་བཅོས་ལ་མ་བརྟེན་ན་དམུས་ལོང་ལོང་ཁྲིད་མེད་པར་ཉམ་ང་བའི་
ཕྱོགས་སུ་འགྲོ་བ་དང་འདྲ་བས་དགོངས་འགྲེལ་ཕྱིན་ཅི་མ་ལོག་པ་ལ་བརྟེན་པར་བྱའོ། ། ཞེས་པ་དང་། དེ་ཁོ་ན་
ཉིད་རྟོགས་པར་འདོད་པ་རྣམས་ཀྱིས་ནི་རྒྱལ་བའི་གསུང་རབ་ལ་བརྟེན་དགོས་ལ། གསུང་རབ་ཀྱང་གདུལ་བྱ་སྣ་
ཚོགས་ཀྱི་བསམ་པའི་དབང་གིས་སྣ་ཚོགས་པ་གསུངས་པས་ན། ཅི་འདྲ་བ་ཞིག་ལ་བརྟེན་ནས་ཟབ་མོའི་དོན་
བཙལ་བར་བྱ་སྙམ་ན། ངེས་པའི་དོན་གྱི་གསུང་རབ་ལ་བརྟེན་ནས་དེ་ཁོ་ན་ཉིད་རྟོགས་པར་བྱ་དགོས་སོ།།ཞེས་པ་
རྣམས་གནད་གཅིག་གོ།དེ་དག་ལ་ཁ་ཅིག གང་ཟག་གང་དེ་ཁོ་ན་ཉིད་རྟོགས་པ་ལ་གསུང་རབ་ཀྱི་དྲང་ངེས་འབྱེད་
དགོས་ཀྱང་གསུང་རབ་ལ་དྲང་ངེས་འབྱེད་མི་དགོས། དེ་ཡང་སྔ་མ་ཡིད་དཔྱོད་ཙམ་གྱིས་ཆོག ཕྱི་མ་ཚད་མའི་
སྟོབས་ཀྱིས་འབྱེད་དགོས་ཏེ། དཀའ་འགྲེལ་རྩོམ་འཕྲོར། ཡང་ཁ་ཅིག་ན་རེ། དེ་ཁོ་ན་ཉིད་རྟོགས་པ་ལ་གསུང་
རབ་ལ་དྲང་ངེས་འབྱེད་དགོས་ཟེར་ན། ནས། དེ་འདྲ་བའི་རིམ་པ་ཞིག་མེད་ན་བློ་རིམ་གྱིས་སྦྱོང་ཚུལ་མེད་པར་
འགྱུར་བའི་ཕྱིར། ཞེས་གསུངས་པའི་ཕྱིར་ཟེར། འདི་ལ་ཁ་ཅིག ཁྱོད་ཀྱི་བཤད་ཚུལ་ལྟར་ན་སེམས་ཙམ་པས་དེ་
ཁོ་ན་ཉིད་རྟོགས་པ་ལ་དེའི་སྔ་རོལ་ཏུ་སྟོང་ཉིད་གཙོ་བོར་དངོས་སུ་སྟོན་པའི་གསུང་རབ་དེ་ངེས་དོན་དང་། ཀུན་
རྫོབ་བདེན་པ་གཙོ་བོར་དངོས་སུ་སྟོན་པའི་གསུང་རབ་དེ་དྲང་དོན་གྱི་གསུང་རབ་ཏུ་ཡིད་དཔྱོད་ཀྱིས་ངེས་དགོས་
པར་ཐལ། འདི་དང་ལམ་རིམ་གྱི་དོན་བཤད་ཚུལ་འཐད་པའི་ཕྱིར། འདོད་ན། དེ་ལ་སྒྲས་ཟིན་སྒྲ་ཇི་བཞིན་པའི་

• 176 •
 དྲང་ངེས་རྣམ་འབྱེད་ཀྱི་དོགས་དཔྱོད།
དེ་ངེས་དོན་དང་། དེ་འདྲ་མིན་པའི་དེ་དྲང་དོན་གྱི་གསུང་རབ་ཏུ་མཐའ་གཅིག་ཏུ་དམ་བཅས་པའི་དམ་བཅའ་
དོར་དགོས་པར་ཐལ། འདོད་པའི་ཕྱིར། འདོད་ན། དེ་ལ་སེམས་ཙམ་པའི་གྲུབ་མཐའ་འདོར་དགོས་པར་ཐལ་
ལོ། ། འདོད་པའི་ཕྱིར། ཁྱབ་སྟེ། སེམས་ཙམ་པ་ཡིན་ན། དྲང་ངེས་ཀྱི་གསུང་རབ་ཀྱི་དོན་མདོ་སྡེ་དགོངས་
འགྲེལ་ལྟར་མཐའ་གཅིག་ཏུ་བདེན་ཞེན་གྱིས་དམ་བཅའ་བའི་གང་ཟག་ཡིན་དགོས་པའི་ཕྱིར། མ་ཁྱབ་མཚམས་ལ་
འདོད་མི་ནུས་ཏེ། སེམས་ཙམ་པས་ཆོས་གང་ཡང་རུང་བ་ཞིག་བདེན་མེད་དུ་རྟོགས་པ་ནས་དངོས་སྨྲ་བའི་གྲུབ་
མཐའ་འདོར་དགོས་ཀྱི་དེའི་སྔ་རོལ་ནས་མ་ཡིན་པའི་ཕྱིར་ཏེ། ལམ་རིམ་ཆེན་མོ་ལས། དེ་ལྟ་ན་ཕྱི་རྒོལ་དེས་ཇི་
སྲིད་དུ་དངོས་སྨྲ་བའི་གྲུབ་མཐའ་མ་དོར་བ་དེ་སྲིད་དུ་རང་གི་ངོ་བོས་གྲུབཔ། ནས། གང་གི་ཚེ་དངོས་པོ་འགའ་
ཞིག་རང་གི་ངོ་བོས་གྲུབ་པ་མེད་པར་ཚད་མས་རྟོགས་པ་ནས་དངོས་པོར་སྨྲ་བའི་གྲུབ་མཐའ་བཏང་བ་ཡིན་ནོ། །
ཞེས་གསུངས་པའི་ཕྱིར། གཞན་ཡང་། རང་རྒྱུད་པ་མན་ཆད་གྱི་གྲུབ་མཐའ་སྨྲ་བ་སུ་ཡིན་ཀྱང་ཕྱི་ནང་གི་ཆོས་གང་
ཡང་རུང་བའི་སྟེང་ནས་རང་རང་གིས་ཇི་ལྟར་དམ་བཅས་པའི་དམ་བཅའ་དེ་ལས་གཞན་དུ་འདར་མེད་པ་དེའི་ཚེ་
རང་རང་གི་གྲུབ་མཐར་གནས་ལ། དམ་བཅའ་དེ་ལས་འདས་ནས་དོན་དེ་ལ་ཐེ་ཚོམ་ཅན་དུ་གྱུར་ནའང་གྲུབ་
མཐའ་དེ་བཏང་བར་འཇོག་དགོས་པའིཕྱིར་ཏེ། འགྲེལ་བཤད་ཚིག་གསལ་ལས། གྲུབ་པའི་མཐའ་སྟེ། རིགས་པ་
དང་ལུང་གིས་རབ་ཏུ་བསྟན་པར་རང་གི་འདོད་པ་གྲུབ་པ་ནི། དེ་ལས་ཕར་ཡང་འགྲོ་བ་མེད་པས་ན་མཐའོ། །
ཞེས་དང་། གསེར་ཕྲེང་ལས། རང་གི་འདོད་པ་ལུང་རིགས་ཀྱིས་བསྟན་པར་གྲུབ་པ་དེ་ལས་ཕར་ཡང་འདར་མེད་
པས་མཐའ་སྟེ། ཞེས་གསུངས་པའི་ཕྱིར། གཞན་ཡང་། དེས་ན་གསུང་རབ་ཀྱི་དྲང་ངེས་ཞེས་པ་དང་། གསུང་
རབ་ལ་དྲང་ངེས་ཞེས་པ་མི་འདྲ་བར་ཐལ། སྔ་མ་ཀྱི་ནི་འབྲེལ་བའི་དོན་ཡིན་ཏེ། ། ཞེས་པ་ལྟར་དེའི་ནང་གསེས་ཀྱི་
དབྱེ་བ་འབྱེད་ཚུལ་ཡིན་ལ། ཕྱི་མ། སྨོན་དང་ཚད་འཛིན་གཞི་དང་ནི། ། ཞེས་པ་ལྟར། དེ་དཔྱད་གཞིར་བྱས་
ཏེ་དེའི་སྟེང་ནས་བདེན་གཉིས་ཀྱི་རྣམ་གཞག་གཏན་ལ་འབེབས་པའི་དོན་ཡིན་པའི་ཕྱིར། ཞེས་བཤད་པ་ལྟརམི་
རིགས་ཏེ། སྔ་མའི་གསུང་རབ་དང་ཕྱི་མའི་གསུང་རབ་དོན་གཅིག དེ་ལྟ་ན་དེ་ལས་དབྱེ་རྒྱུའི་དྲང་ངེས་ཡང་དོན་
གཅིག་དགོས་པའི་ཕྱིར། གཞན་དུ་ན་ཕྱི་མའི་གསུང་རབ་ལ་ཤེས་བྱ་འཇོག་དགོས་པར་ཐལ་ལོ། ། གལ་ཏེ་སྨྲ་བ་
བོའི་བརྗོད་འདོད་ཀྱི་དབང་གིས་ཡིན་ཟེར་ན། འོ་ན་གཉིས་ཀ་ལ་གཉིས་ཀ་ཡོད་པར་ཐལ། སྒྲ་ནི་བརྗོད་འདོད་
རྗེས་འབྲང་ཕྱིར། ། ཞེས་པས་གྲུབ་པོ། ། གལ་ཏེ་སྒྲའི་འཇུག་ཚུལ་གྱི་དབང་གིས་ཡིན་སྙམ་ན། གསུང་རབ་ལ་
དྲང་ངེས་གཉིས་ཡོད་ཅེས་བརྗོད་པའི་སྒྲ་དེ་གསུང་རབ་ཀྱི་དོན་ལ་དྲང་ངེས་གཉིས་ཡོད་ཅེས་བརྗོད་པའི་སྒྲ་ཡིན་པར་
ཐལ་ལོ། ། འདོད་ན། མདོ་ལ་དྲང་ངེས་གཉིས་ཡོད་ཅེས་པའི་སྒྲ་ལའང་དེ་ལྟར་ཐལ་ལོ། ། འདོད་མི་ནུས་ཏེ།
བཀའ་ལ་དྲང་ངེས་ཀྱི་མདོ་གཉིས་ཡོད་པར་སྟོན་འདོད་ནས་བཀའ་ལ་དྲང་ངེས་གཉིས་ཡོད་ཅེས་པས་མ་ངེས་པའི་

དྲང་ངེས་རྣམ་འབྱེད་ཀྱི་དོགས་དཔྱོད། • 177 •
ཕྱིར་རོ། ། དེས་ན་མི་ལ་མིག་དང་རྣ་བ་ཡོད་ཅེས་པ་དང་། མིའི་མིག་དང་རྣ་བ་ཡོད་ཅེས་པ་གཉིས་ཀྱི་དོན་གོ་ཚུལ་
ཁྱད་པར་མེད་ལ་འདི་གཉིས་ཀྱང་དེ་དང་འདྲ་བའི་ཕྱིར་རོ། ། གཞན་ཡང་། སྨོན་དང་ཚད་འཛིན་ཞེས་པའི་དོན་
ལྟར་ཡིན་ཞེས་བཤད་པའང་མི་རིགས་ཏེ། སྨོན་པ་དང་ཚད་འཛིན་གྱི་དཔེར་བརྗོད་ནི། སྨྲ་སྒོ་མཚོན་ཆའི་འགྲེལ་
བར། སྨོན་པ་ནི་བདག་ནམ་ཞིག་ན་འདི་ལྟ་བུ་ཞིག་ཏུ་གྱུར་ལ་གྱུར་ནས་ཀྱང་ཞེས་པ་ལྟ་བུའོ། ། ཚད་འཛིན་པ་ནི་
དེ་ཙམ་དུ་བྱ་བ་ལ་ཅི་ཙམ་ལ་དེ་ཙམ་ལ་ཞེས་པ་ལྟ་བུའོ་ཞེས་པ་ཙམ་ལས་མི་འབྱུང་ལ། བཤད་ཚུལ་འདི་མི་འཐད་དེ།
པྲ་སྟིའི་སུམ་ཅུ་པའི་འགྲེལ་པར། སྨོན་པ་དང་། ཚད་འཛིན་ནི། གྱུར་ཅེས་པ་དང་། ཙམ་ཞེས་པས་སྟོན་ཅིང་།
ལ་ཡིག་གི་ནུས་པ་མིན་ནོ། ། དེ་ལྟ་མིན་ན། འདི་བུམ་པ་ཡིན་ལ། ཞེས་པའི་ལ་ཡིག་ཀྱང་བུམ་པ་ཡིན་པ་སྒྲུབ་པའི་
ཕྲད་དུ་འགྱུར་དགོས་པ་ལས། བུམ་པ་ཡིན་པ་ནི་ལ་ཡིག་ལ་མི་ལྟོས་པའི་ཕྱིར་དང་། དེའི་ལ་ཡིག་ནི་ཚིགས་ཕྱི་མའི་
ལྷག་མ་ཡོད་པ་སྟོན་པ་ཙམ་ཡིན་པའི་ཕྱིར་རོ། ། ཞེས་དང་དེ་ལྟར་སུམ་ཅུ་བའི་འགྲེལ་པ་ཕལ་ཆེར་གྱིས་བཀག་གོ།དེ་
བཞིན་དུ་འདིའི་ལ་ཡིག་ཀྱང་སྨོན་པ་དང་ཚད་འཛིན་གང་ལ་སྦྱར་ཡང་མི་རིགས་པ་རྟོགས་སླའོ། ། གལ་ཏེ་གཞི་
དང་ནི་ཞེས་པའི་གཞི་ལ་འཇུག་ཟེར་ནའང་མི་རིགས་ཏེ། དེའི་སྐབས་ཀྱི་གཞི་ཞེས་པའང་། སྨོན་དང་འདྲི་དང་ཐེ་
ཚོམ་གཞི། ། ཞེས་པ་བཞིན་ཐེ་ཚོམ་གྱི་གཞི་ཞེས་པ་དང་འདྲ་བར་ཚད་འཛིན་གྱི་གཞི་ཞེས་སྦྱར་དགོས་ཏེ། འགྲེལ་
པར་གཞི་ཞེས་པའི་དོན་མ་བཤད་པ་མངོན་སུམ་གྱིས་གྲུབ་ལ། གལ་ཏེ་གཞིའི་དོན་འགྲེལ་བར་མ་བཤད་ཀྱང་ལ་
ཡིག་གཞི་ལ་འཇུག་ཚུལ་ཟུར་དུ་བཤད་དགོས་སྙམ་ནའང་ཤེས་བྱ་ལ་རྟག་དངོས་གཉིས་ཞེས་པ་ཙམ་ལས་མི་འདྲ་བའི་
ཁྱད་པར་ཅུང་ཟད་ཀྱང་མེད་པས་སྨྲ་སྒོའི་ལུང་ཤེས་བྱེད་དུ་འགྲོ་ཚུལ་ཇི་ལྟར་ཡིན་ཞེ་ན་དཔྱད་གཞི་ཆེ། ཡང་ཁ་ཅིག
འདི་ནི་འདིའོ་ཞེས་པའི་ལུང་ཙམ་ལ་བརྟེན་ནས་གསུང་རབ་ཀྱི་དྲང་ངེས་འབྱེད་ཐུབ་པར་ཐལ། ཚིག་གི་དྲང་ངེས་
ཡིད་དཔྱོད་ཙམ་གྱིས་ཆོག་པའི་ཕྱིར། རྟགས་ཁས། ཁྱབ་སྟེ། སྟོང་ཉིད་གཙོ་བོར་སྟོན་པའི་མདོ་གང་ཡིན་པ་འདི་
ནི་ངེས་དོན་གྱི་མདོའོ། ། ཀུན་རྫོབ་བདེན་པ་གཙོ་བོར་སྟོན་པའི་མདོ་གང་ཡིན་པ་དེ་ནི་དྲང་དོན་གྱི་མདོའོ་ཞེས་
པའི་ངག་ཙམ་ལ་བརྟེན་ནས་དེ་ལྟར་དུ་ཞེན་པའི་ཡིད་དཔྱོད་རང་རྒྱུད་ལ་སྐྱེས་པ་ན་གང་ཟག་དེས་གསུང་རབ་ཀྱི་
དྲང་ངེས་ཕྱེ་པར་འཇོག་དགོས་པའི་ཕྱིར་ཏེ། ཡིད་དཔྱོད་ཀྱི་ཆོག་ཚུལ་ཡོད་པའི་ཕྱིར་རོ། ། དེ་འདྲ་བའི་ཡིད་
དཔྱོད་ཡོད་དེ། རྒྱུ་མཚན་མེད་པའི་ཡིད་དཔྱོད་ཡོད་པའི་ཕྱིར་རོ། ། རྩ་བར་འདོད་མི་ནུས་ཏེ། གཞུང་ལས། དེ་
གཉིས་རྣམ་པར་འབྱེད་པ་ཡང་འདི་ནི་དྲང་བའི་དོན་ནོ་འདི་ནི་ངེས་པའི་དོན་ནོ། ། ཞེས་གསུངས་པའི་ལུང་ཙམ་
གྱིས་ནུས་པ་མ་ཡིན་ཏེ། ནས། མཐར་གཏུགས་ན་དྲི་མ་མེད་པའི་རིགས་པ་ཉིད་ཀྱིས་དབྱེ་དགོས་ཏེ། ཞེས་སོགས་
གསུངས་པའི་ཕྱིར། ཁྱབ་སྟེ། ཡིད་དཔྱོད་ཙམ་གྱིས་ཆོག་ན་གཞུང་དུ་དྲི་མ་མེད་པའི་རིགས་པ་ཉིད་ཀྱིས་དབྱེ་
དགོས་ཞེས་པ་དང་། དངོས་པོའི་དེ་ཁོ་ན་ཉིད་ཀྱང་སོགས་དང་། དོན་གྱི་དབང་འདི་གཟིགས་ནས། དགེ་སློང་

• 178 • དྲང་ངེས་རྣམ་འབྱེད་ཀྱི་དོགས་དཔྱོད།
དག་གམ་ཞེས་སོགས་ལུང་དྲངས་ནས་ནན་ཏན་ཆེན་པོས་གསུངས་པ་འབྲེལ་མེད་དུ་འགྱུར་བའི་ཕྱིར་རོ། ། གཞན་
ཡང་དྲི་མ་མེད་པའི་རིགས་པ་ཞེས་པ་རིགས་པ་བཞི་བོ་གང་རུང་ལས་མ་འདས་པས་ཚད་མས་དབྱེ་དགོས་པའི་དོན་
དུ་འགྲོ་དགོས་པའི་ཕྱིར་ཏེ། དེ་བཞིའི་རིགས་པ་ལ་ཚད་མ་དགོས་པའི་ཕྱིར་ཏེ། ཀུན་བཏུས་དར་ཊིཀ་ལས།
རིགས་པ་དངོས་ནི་ཚད་མ་ལ་བྱའོ། ། ཞེས་གསུངས་པའི་ཕྱིར་ཟེར་ན་ཞིབ་ཏུ་དཔྱད་དགོས་སོ། ། ཡང་ཁ་ཅིག་
ཆོས་དེ་ལ་དོན་སྤྱིའི་ངེས་པ་རྙེད་པའི་གང་ཟག་ཡིན་ན། ཆོས་དེ་ཚད་མས་ངེས་པའི་གང་ཟག་ཡིན་དགོས། ཆོས་དེ་
སྒྲ་སྤྱི་ཙམ་གྱི་སྒོ་ནས་ངེས་ན་ཚད་མས་ངེས་མི་དགོས་ཏེ། དཀའ་འགྲེལ་རྩོམ་འཕྲོར། དེ་ལྟར་མ་ཡིན་པར་དོན་སྤྱིའི་
ངེས་པ་རྙེད་པ་ལ་ཚད་མ་དགོས་ན་སྒྲ་སྤྱི་ཙམ་གྱི་ངེས་པ་དེའང་ཚད་མའི་སྟོབས་ཀྱིས་རྙེད་དགོས་ཟེར་བ་ལྐུག་པའི་
རིགས་འགྲེ་ཁོ་ནར་སྣང་བའི་ཕྱིར་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ།
ཡིད་དཔྱོད་ཀྱིས་ངེས་པ་དེ་ལའང་དོན་སྤྱིའི་ངེས་པ་དང་སྒྲ་སྤྱི་ཙམ་གྱི་སྒོ་ནས་ངེས་པ་གཉིས་ཡོད་པའི་ཕྱིར་ཏེ།
བསམ་བྱུང་དུ་གྱུར་པའི་རྗེས་དཔག་གི་རྒྱུན་སྔ་མར་གྱུར་པའི་ཡིད་དཔྱོད་དང་རང་དོན་སྐབས་ཀྱི་རྟགས་ཡང་དག་གི་
བསྒྲུབ་བྱ་རྟོགས་པའི་རྗེས་དཔག་གི་རྒྱུན་དུ་གྱུར་པའི་དེས་ཕལ་ཆེར་དོན་སྤྱི་ཤར་བའི་སྒོ་ནས་ངེས་པ་དང་། ཐོས་
བྱུང་དུ་གྱུར་པའི་རྗེས་དཔག་གི་རྒྱུན་དུ་གྱུར་པའི་དེ་དང་གཞན་དོན་སྐབས་ཀྱི་རྟགས་ཡང་དག་གི་བསྒྲུབ་བྱ་རྟོགས་
པའི་རྗེས་དཔག་གི་རྒྱུན་དུ་གྱུར་པའི་དེས་སྒྲ་སྤྱི་ཤར་བའི་སྒོ་ནས་ངེས་པའི་ཕྱིར། གཞན་དུ་ན་ཡིད་དཔྱོད་ལ་དོན་སྤྱི་
ཤར་བ་མེད་པར་ཐལ་ལོ། ། འདོད་ན། བློ་རིག་མཐའ་དཔྱོད་ལས། དོན་སྤྱི་དོན་དུ་འཁྲུལ་བར་ཐལ། རྟོག་པ་
ཡིན་པའི་ཕྱིར། ཞེས་གསུངས་པ་མི་འཐད་པར་ཐལ་ལོ། ། གལ་ཏེ་ཚད་མས་ངེས་པ་ངེས་པ་ཡིན་ཀྱང་། ཡིད་
དཔྱོད་ཀྱིས་ངེས་པ་ངེས་པ་མིན་ཟེར་ན། འོ་ན་བློ་རིག་མཐའ་དཔྱོད་ལས། དེ་མི་འཐད་པར་ཐལ། རྒྱུ་མཚན་ལ་
བརྟེན་ནས་ངེས་པ་ཡིན་ན། མངོན་སུམ་དང་རྗེས་དཔག་གང་རུང་ཡིན་མི་དགོས་པའི་ཕྱིར། ཞེས་སོགས་གསུངས་
པ་མི་འཐད་པར་ཐལ་ལོ། ། མདོར་ན་ཡིད་དཔྱོད་ཀྱིས་ངེས་པ་དེ་ངེས་པ་མཚན་ཉིད་པར་འདོད་ཕྱིན་ཆད་དོན་
སྤྱིའི་ངེས་པ་ལ་ཚད་མས་ངེས་པ་མི་དགོས་ལ། དེ་ངེས་པ་མཚན་ཉིད་པ་མིན་ན་སྒྲ་སྤྱི་ཙམ་གྱི་ངེས་པ་ལའང་ཚད་
མས་ངེས་དགོས་སོ། ། འོན་ཀྱང་བློ་རིག་མཐའ་དཔྱོད་དུ། སྒྲ་མི་རྟག་པར་སྒྲུབ་པར་བྱེད་པའི་རྟགས་ལ་བརྟེན་
ནས་སྐྱེས་པའི་སྒྲ་མི་རྟག་པའོ་སྙམ་པའི་ཡིད་དཔྱོད་དེ་ངེས་པ་ལྟར་སྣང་དང་། དེ་སྒྲུབ་ཀྱི་བསྒྲུབ་བྱ་རྟོགས་པའི་རྗེས་
དཔག་ངེས་པ་ཡང་དག་དང་། སྐྱེ་བ་སྔ་ཕྱི་མེད་པར་མཐའ་གཅིག་ཏུ་འཛིན་པའི་བློ་ངེས་པ་ཡང་དག་ཏུ་གསུངས་པ་
འདྲ་བས་ཐག་གཅོད་དཀའ་པའི་ཕྱིར་ཟེར་ན་དཔྱད་དགོས་སོ། ། ཡང་ཁ་ཅིག དབུ་མ་བ་རང་ལུགས་ལ་སྒྲས་
ཟིན་སྒྲ་ཇི་བཞིན་པའི་མདོ་ངེས་དོན་དང་དེ་འདྲ་མིན་པའི་མདོ་དྲང་དོན་གྱི་མདོར་འཇོག་ཚུལ་ཡོད་དེ། སེམས་
ཙམ་པ་མན་ཆད་ཀྱིས་དེ་ལྟར་འཇོག་ཚུལ་ཡོད་པའི་ཕྱིར་ཏེ། དཀའ་འགྲེལ་རྩོམ་འཕྲོར། དབུ་མ་པ་རང་ལུགས་ལ་

དྲང་ངེས་རྣམ་འབྱེད་ཀྱི་དོགས་དཔྱོད། • 179 •
དྲང་ངེས་ཀྱི་མདོར་འཇོག་ཚུལ་སྟོང་ཉིད་གཙོ་བོར་དངོས་སུ་སྟོན་མི་སྟོན་གྱི་སྒོ་ནས་འཇོག་ཚུལ་མ་གཏོགས་མེད་ཟེར་
ན། ནས། གྲུབ་མཐའ་བཞི་ག་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག འོ་ན་དབུ་མ་ཐལ་
འགྱུར་པའི་ལུགས་ལ་གཟུགས་བདེན་མེད་དུ་གཙོ་བོར་དངོས་སུ་སྟོན་པའི་མདོ་དྲང་དོན་དང་། གཟུགས་བདེན་
གྲུབ་ཏུ་སྟོན་པའི་མདོ་ངེས་དོན་གྱི་མདོར་འཇོག་ཚུལ་ཡོད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར།
འདོད་ན། དེའི་ལུགས་ལ་ཐལ་འགྱུར་པ་དབུ་མ་བ་མིན་པ་དང་བྱེ་སྨྲ་དབུ་མ་བར་འཇོག་ཚུལ་ཡོད་པར་ཐལ་ལོ། །
འདོད་ན། དེའི་ལུགས་ལ་སྔ་མ་མཐའ་གཉིས་སུ་ལྷུང་བ་དང་ཕྱི་མ་མཐའ་ཐམས་ཅད་དང་བྲལ་བར་འཇོག་ཚུལ་
ཡོད་པར་ཐལ་ལོ། ། འདོད་ན། དེའི་ལུགས་ལ་ཆོས་ཐམས་ཅད་རང་བཞིན་གྱིས་མ་གྲུབ་པ་ཆད་མཐར་འཇོག་
ཚུལ་ཡོད་པར་ཐལ་ལོ། ། འདོད་ན། དེའི་ལུགས་ལ་དེ་ལྟར་དུ་འཛིན་པའི་ལྟ་བ་ལོག་ཤེས་སུ་འཇོག་ཚུལ་ཡོད་པར་
ཐལ་ལོ། ། འདོད་ན། དེའི་ལུགས་ལ་ཐལ་འགྱུར་པ་དང་ཆད་ལྟ་བ་ཁྱད་མེད་དུ་འཇོག་ཚུལ་དང་། དེའི་ལུགས་ལ་
ལྷ་དབང་ཕྱུག་སོགས་ཀུན་མཁྱེན་དང་། བདག་ཅག་གི་སྟོན་པ་ཀུན་མཁྱེན་མིན་ཞིང་ཅི་ཡང་མི་ཤེས་པའི་གང་ཟག་
དང་། ཤེར་མདོ་བདུད་ཀྱིས་བྱས་པའི་སྒྲ་དགོས་མེད་དུ་འཇོག་ཚུལ་ཡོད་པར་འགྱུར་རོ། ། དེས་ན་དེའི་ལུགས་ལ་
མདོ་སྡེ་དགོངས་འགྲེལ་ལྟར་དྲང་ངེས་ཀྱི་མདོར་འཇོག་ཚུལ་མེད་ཀྱང་དེ་ལྟར་གྱི་དྲང་ངེས་འཇོག་ཚུལ་ཡོད། སྒྲས་
ཟིན་སྒྲ་ཇི་བཞིན་པའི་མདོ་ཡིན་པ་ཙམ་གྱིས་ངེས་དོན་གྱི་མདོར་འཇོག་ཚུལ་མེད་ཀྱང་དེ་ངེས་དོན་གྱི་མདོའི་དོན་དུ་
འདོད་ཚུལ་ཡོད་བྱས་ན་ལེགས་སམ་སྙམ་སྟེ། གཞན་དུ་ན་སྡུག་བདེན་མི་རྟག་པར་སྟོན་པའི་མདོ་ལྟ་བུ་དབུ་མ་བ་
རང་ལུགས་ལ་ངེས་དོན་གྱི་མདོར་འཇོག་ཚུལ་ཡོད་ན། དེ་སྟོང་ཉིད་གཙོ་བོར་དངོས་སུ་སྟོན་པའི་མདོར་འཇོག་
ཚུལ་ཡོད་དགོས་པར་འགྱུར་པའི་ཕྱིར་རོ། ། ཞེས་ཟེར་བ་སོགས་ལ་ཞིབ་ཆ་དགོས་སོ། ། ཡང་ཁ་ཅིག སྔར་ལྟར་
འཇོག་ཚུལ་ཡོད་པར་མ་ཟད་དབུ་མ་པ་རང་ལུགས་སུ་ཁས་ལེན་རྒྱུའི་དྲང་ངེས་འཇོག་ཚུལ་ལའང་སྟོང་ཉིད་གཙོ་བོར་
སྟོན་མི་སྟོན་གྱི་སྒོ་ནས་མ་ཡིན་པར་བསྐྱེད་རིམ་གྱི་ཕྱག་མཚན་བསྒོམ་པ་བསྟན་པས་དྲང་དོན་དང་། རྫོགས་རིམ་
པའི་རླུང་གི་རྡོར་བཟླས་བསྟན་ པས་ངེས་དོན་ཏེ་གཞུང་གཅིག་དྲང་ངེས་གཉིས་ཀར་བཤད་ཆོག་པའི་ཕྱིར་ཏེ།
དཀའ་འགྲེལ་རྩོམ་འཕྲོར། གཞན་ཡང་དེ་མི་འཐད་པར་ཐལ། དབུ་མ་པ་རང་ལུགས་སུ་ཁས་ལེན་རྒྱུའི་དྲང་ངེས་
འཇོག་ཚུལ་ལའང་སྔ་མའི་འཇོག་ཚུལ་དེ་མ་ཡིན་པ་ཡོད་པའི་ཕྱིར། ནས། ཚུལ་དེ་དཔལ་ལྡན་ཟླ་བས་ཀྱང་
གསུངས་པ་ཐལ་འགྱུར་པ་རང་ལུགས་ལ་འདོད་དགོས་པའི་ཕྱིར་ཏེ། ཞེས་སོགས་གསུངས་པའི་ཕྱིར་ཟེར། ཡང་ཁ་
ཅིག ཁྱོད་ཀྱི་བཤད་ཚུལ་མི་འཐད་པར་ཐལ། ཐལ་འགྱུར་པ་རང་ལུགས་ལ། སྟོང་ཉིད་གཙོ་བོར་དངོས་སུ་སྟོན་
པའི་མདོ། ངེས་དོན་གྱི་མདོའི་མཚན་ཉིད། ཀུན་རྫོབ་བདེན་པ་གཙོ་བོར་དངོས་སུ་སྟོན་པའི་མདོ། དྲང་དོན་གྱི་
མདོའི་མཚན་ཉིད་ཡིན་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། སྟོང་ཉིད་གཙོ་བོར་དངོས་སུ་སྟོན་པའི་མདོ།

• 180 • དྲང་ངེས་རྣམ་འབྱེད་ཀྱི་དོགས་དཔྱོད།
ངེས་དོན་གྱི་མདོའི་མཚན་ཉིད་ཡིན་ཏེ། ཞེས་དང་། ཀུན་རྫོབ་བདེན་པ་གཙོ་བོར་དངོས་སུ་སྟོན་པའི་མདོ། དྲང་
དོན་གྱི་མདོའི་མཚན་ཉིད་ཡིན་ཏེ། ཞེས་དང་། གྲུབ་མཐའ་རྩ་བར། བདེན་པ་གཉིས་སྟོན་མདོ་རིམ་དྲང་ངེས་
ཏེ་གཞན་དུ་དྲང་དགོས་གནས་ཚུལ་དེར་ངེས་ཕྱིར། ། ཞེས་གསུངས་པའི་ཕྱིར། ཁྱབ་སྟེ། འདི་ལས་གཞན་དྲང་
ངེས་ཀྱི་མདོའི་མཚན་ཉིད་རྗེའི་རྗེས་འཇུག་རྣམས་ཀྱིས་མ་གསུངས་པའི་ཕྱིར་རོ། ། དེས་ན་རིན་ཆེན་ཆེན་པོ་ཁ་དོག་
ལྔ་ཞེས་སོགས་ཚིགས་བཅད་གཅིག་ཆོས་ཅན། ཁྱོད་ཀྱི་བསྟན་ཚུལ་ལྟར་གནས་ལུགས་མཐར་ཐུག་ཏུ་མི་རུང་བས་
གཞན་དུ་དྲང་དགོས་པར་ཐལ། དྲང་དོན་གྱི་མདོ་ཡིན་པའི་ཕྱིར་ཏེ། ཁྱོད་ཀྱི་བཤད་ཚུལ་འཐད་པའི་ཕྱིར། རྩ་
བར་འདོད་མི་ནུས་ཏེ། དེའི་བསྟན་ཚུལ་ལྟར་གནས་ལུགས་མཐར་ཐུག་ཏུ་རུང་བས་གཞན་དུ་འདྲེན་མི་དགོས་པའི་
ཕྱིར་ཏེ། ངེས་དོན་གྱི་མདོ་ཡིན་པའི་ཕྱིར་ཏེ། ཐལ་འགྱུར་བས་ངེས་དོན་གྱི་མདོར་ཁས་ལེན་རྒྱུའི་མདོ་ཡིན་པའི་
ཕྱིར་ཏེ། ཁྱོད་ཀྱི་བཤད་ཚུལ་འཐད་པའི་ཕྱིར། རྟགས་ཁྱབ་ཁས་ཞེས་ཟེར་བ་སོགས་ལ་དཔྱད་རྒྱུ་ཡོད། ཡང་ཁ་
ཅིག ཕར་ཕྱིན་ཐེག་པའི་ལུགས་ལྟར་ན་ཡང་གཞུང་གཅིག་དྲང་ངེས་གཉིས་ཀར་འཇོག་ཚུལ་ཡོད་དེ། དཀའ་
འགྲེལ་རྩོམ་འཕྲོར། བློ་གྲོས་མི་ཟད་པའི་མདོ་ལས་ཀྱང་། མདོ་གང་ལམ་ལ་འཇུག་པའི་ཕྱིར་བསྟན་པ་དེ་དག་ནི་
དྲང་བའི་དོན་ཞེས་བྱའོ། ། མདོ་གང་འབྲས་བུ་ལ་འཇུག་པའི་ཕྱིར་བསྟན་པ་དེ་དག་ནི་ངེས་པའི་དོན་ཞེས་བྱའོ།
ཞེས་ལམ་ལ་བརྟེན་ནས་འབྲས་བུར་དྲང་དགོས་པས་དྲང་དོན་དང༌། འབྲས་བུ་མཐར་ཐུག་གྲུབ་ནས་དེ་ལས་གོང་
མར་དྲང་དུ་མེད་པས་ངེས་དོན་དུ་གསུངས་ཏེ་མཐའ་དྲུག་གི་དྲང་ངེས་དང་འགྲོས་མཐུན་ནོ། ། ཞེས་གསུངས་པའི་
ཕྱིར། ཁྱབ་སྟེ། མདོ་ལས་ཀྱང་ཞེས་པས་སྔར་བཤད་པ་དང་འདྲ་བར་གསུངས་ལ། མཐུན་ནོ་ཞེས་གསལ་བར་
གསུངས་པའིཕྱིར་རོ་ཞེས་ཟེར། ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། མདོའི་དོན་འགྲེལ་ཚུལ་
མི་འཐད་པ་གང་ཞིག ཁས་བླངས་སྔ་ཕྱི་འགལ་བའི་སྐྱོན་ཡོད་པའི་ཕྱིར། དང་པོ་དེར་ཐལ། དཀའ་གནད་
བརྒྱད་ཀྱི་ཟིན་བྲིས་དང་མཐུན་དགོས་པ་ལས་དེ་དང་མི་མཐུན་པའི་ཕྱིར་ཏེ། མཚན་ཉིད་ཀྱི་དབང་དུ་བྱས་ནས་
དྲང་ངེས་སུ་འཇོག་ཚུལ་གཉིས་ཡོད་པའི་དང་པོ་ཡིན་པར་དེར་གསུངས་པའི་ཕྱིར་ཏེ། དཀའ་གནད་བརྒྱད་ཀྱི་ཟིན་
བྲིས་ལས། གཉིས་པ་ལ་མཚན་ཉིད་ཀྱི་དབང་དུ་བྱས་པ་དང༌། མཚན་གཞིའི་དབང་དུ་བྱས་ནས་གསུངས་
པའོ། ། དང་པོ་ལ། གདུལ་བྱའི་དབང་དུ་བྱས་ནས་གསུངས་པ་ནི། ལམ་ལ་འཇུག་པའི་ཕྱིར་དུ་གསུངས་པ་ནི་
དྲང་དོན་དང་། འབྲས་བུ་ལ་འཇུག་པའི་ཕྱིར་དུ་གསུངས་པ་ནི་ངེས་པའི་དོན་ནོ། ། ལམ་ནི་རང་བཞིན་མེད་
རྟོགས་ཀྱི་ཤེས་རབ་ཡིན་ལ། དེ་ལ་འཇུག་པའི་ཐབས་ནི། མི་རྟག་པར་སྟོན་པ་སོགས་སོ། ། འབྲས་བུ་ནི་མྱ་ངན་
ལས་འདས་པ་ཡིན་ལ། དེ་ལ་དངོས་སུ་འཇུག་པའི་ཐབས་ནི་རང་བཞིན་མེད་རྟོགས་སོ། ། ཞེས་གསུངས་པའི་
ཕྱིར། ཁྱབ་སྟེ། ཟབ་མོའི་ལམ་གྱི་རིམ་པ་གཙོ་བོར་དངོས་སུ་སྟོན་པ་ངེས་དོན་དང་། རྒྱ་ཆེ་བའི་ལམ་གྱི་རིམ་པ་

དྲང་ངེས་རྣམ་འབྱེད་ཀྱི་དོགས་དཔྱོད། • 181 •
གཙོ་བོར་དངོས་སུ་སྟོན་པ་དྲང་དོན་དུ་བཤད་པ་དང་གནད་གཅིག་ཡིན་པའི་ཕྱིར། ཁྱོད་ཀྱི་བཤད་ཚུལ་ལྟར་ན་
མདོ་ཡིན་ན། དྲང་ངེས་ཀྱི་མདོ་གཉིས་ཀས་ཁྱབ་པར་ཐལ་པའི་ཕྱིར་རོ། ། རྟགས་གཉིས་པ་དེར་ཐལ། ཁྱེད་ལྟར་
ན་ཕར་ཕྱིན་ཐེག་པའི་ལུགས་ལ་མདོ་གཅིག་དྲང་ངེས་གཉིས་ཀར་འཇོག་ཚུལ་ཡོད་དགོས་ལ། དེ་ལྟར་ན་སྔར་ཡེ་
ཤེས་རྡོ་རྗེ་ཀུན་ལས་བཏུས་ཀྱི་རྣམ་བཤད་ལས། དྲང་ངེས་བཤད་པ་གཉིས་ནི་ཞེས་སོགས་སྔགས་བླ་མེད་ལྟར་ན་
གཞུང་གཅིག་དྲང་ངེས་གཉིས་ཀར་བཤད་ཚུལ་ཡོད་ཀྱང་། རྒྱུད་སྡེ་འོག་མ་གསུམ་དང་ཕར་ཕྱིན་ཐེག་པ་ལྟར་ན་
དྲང་ངེས་ཀྱི་མདོ་གཉིས་འགལ་བར་བཤད་པའི་ལུང་དྲངས་པ་དང་འགལ་བའི་ཕྱིར་རོ། ། དེས་ན་རྗེའི་རྗེས་འཇུག་
ཡིན་ཕྱིན་ཆད་རྗེ་ཡབ་སྲས་ཀྱི་གསུངས་ལུགས་དྲི་མ་མེད་པ་དང་མི་མཐུན་པར་ལུང་རིགས་ཀྱི་སྒྲུབ་བྱེད་དང་མི་ལྡན་
པའི་བཤད་ཚུལ་བཀོད་ན་རང་བཟོར་འགྲོ་བའི་ཕྱིར་ཟེར་ན། ཞིབ་ཏུ་དཔྱད་དགོས་སོ། ། ཁ་ཅིག་ན་རེ། གང་
ཟག་གིས་གསུང་རབ་ལ་དྲང་ངེས་ཕྱེ་ན། བདེན་གཉིས་ཚད་མས་རྟོགས་པས་ཁྱབ། བསྟན་བཅོས་ཀྱིས་གསུང་རབ་
ལ་དྲང་ངེས་ཕྱེ་བ་བཤད་པ་ཙམ་གྱིས་ཆོག་པའི་ཁྱད་པར་ཡོད་དེ། དཀའ་འགྲེལ་རྩོམ་འཕྲོར། ཁོ་ན་རེ། དེ་འདྲ་
བའི་དྲང་ངེས་དེས་དྲང་ངེས་ཀྱི་གོ་མི་ཆོད་པར་ཐལ། གསུང་རབ་ལ་དྲང་ངེས་འབྱེད་པ་ལ་དབུ་མ་བ་རང་ལུགས་ཀྱི་
དྲང་དོན་ཀུན་རྫོབ་བདེན་པ་དང་། ངེས་དོན་དོན་དམ་བདེན་པ་གཉིས་ལེགས་པར་འབྱེད་དགོས་པའི་ཕྱིར་ཟེར་
ན། གང་ཟག་ལ་སྦྱར་ཚེ་དེ་ལྟར་དགོས་ཀྱང་གཞུང་ལ་སྦྱར་ན་མི་རུང་སྟེ། ས་སྡེ་ལྔས་ཀྱང་གསུང་རབ་ལ་དྲང་ངེས་
ཕྱེ་བའི་ཕྱིར། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག སེམས་ཙམ་པས་བརྩམས་པའི་སྒྲས་ཟིན་སྒྲ་ཇི་
བཞིན་པའི་མདོ་ངེས་དེན་དང་དེ་ལས་བཟློག་པ་དྲང་དོན་གྱི་མདོར་སྟོན་པའི་བསྟན་བཅོས་ཆོས་ཅན། གསུང་རབ་
ལ་དྲང་ངེས་ཕྱེ་བར་ཐལ། དྲང་ངེས་ཀྱི་གསུང་རབ་ཀྱི་དོན་བཤད་པའི་བསྟན་བཅོས་ཡིན་པའི་ཕྱིར་ཏེ། ཁྱོད་ཀྱི་
བཤད་ཚུལ་འཐད་པའི་ཕྱིར། འདོད་ན། རྩོམ་པ་པོ་གསུང་རབ་ལ་དྲང་ངེས་འབྱེད་པ་བོ་མིན་ཀྱང་བརྩམས་པའི་
བསྟན་བཅོས་ཀྱིས་དྲང་ངེས་ཕྱེ་ཟེར་རྒྱུ་ཡིན་པར་ཐལ་ལོ། ། འདོད་ན། ཕྱེ་ཞེས་པ་གཞིར་བྱས་ནས། གང་དབྱེ་ན་
དྲང་ངེས་གང་ལ་ན་གསུང་རབ་ལ་གང་དུ་ན་བསྟན་བཅོས་དེར། གང་གིས་ན་རྩོམ་པ་པོ་དེས་ཞེས་བཤད་མི་དགོས་
པར་ཐལ་ལོ། ། འདོད་ན། བྱ་བྱེད་ལས་གསུམ་སོགས་ཐ་སྙད་ཐམས་ཅད་དང་འགལ་བར་འགྱུར་བའི་ཕྱིར་
རོ། ། གཞན་ཡང་། གང་ཟག་དང་བསྟན་བཅོས་གང་གི་དབང་དུ་བྱས་ཀྱང་གསུང་རབ་ལ་དྲང་ངེས་འབྱེད་པ་
དང༌། གསུང་རབ་ཀྱི་དྲང་ངེས་འབྱེད་པ་གཉིས་ལ་ཁྱད་འབྱེད་པ་མི་འཐད་པར་ཐལ། དེ་གཉིས་ལ་ཁྱད་པར་ཡོད་
པར་རྗེ་ཡབ་སྲས་ཀྱི་མདོ་སྔགས་ཀྱི་གཞུང་གང་ནས་ཀྱང་མ་གསུངས་ཤིང་། རྗེས་འཇུག་གི་ཡིག་ཆ་རྣམས་ལས་ཀྱང་
མ་གསུངས་པས་། དེས་ན་དེ་གཉིས་ཁྱད་མེད་པར་ཁས་བླངས་ན་ལུང་རིགས་ཀྱི་གནོད་བྱེད་མེད་ཅིང་། གཞུང་
ལུགས་ཀུན་དང་མཐུན་པའི་ཕྱིར་ཏེ། དྲང་ངེས་མཐའ་དཔྱོད་ལས། ཁོ་ན་རེ། གསུང་རབ་ལ་དྲང་ངེས་འབྱེད་པ་

• 182 • དྲང་ངེས་རྣམ་འབྱེད་ཀྱི་དོགས་དཔྱོད།
ལ་ལུང་རིགས་གཉིས་ཀྱི། ནས། སྒྲུབ་བྱེད་དུ་མི་རུང་བའི་ཕྱིར་ཏེ། ཞེས་གསུང་རབ་ལ་དྲང་ངེས་ཞེས་པ་ཚིག་གི་
དྲང་ངེས་ལ་གསུངས་པའི་ཕྱིར་དང་། དྲང་ངེས་མདོར་བསྡུས་ལས། དྲང་ངེས་འབྱེད་དགོས་པའི་རྒྱུ་མཚན་གཞན་
ཡང་ཡོད་དེ། ཐར་པ་དང་ཐམས་ཅད་མཁྱེན་པ་དོན་དུ་གཉེར་བ་རྣམས་ཀྱིས་ཐར་པ་ཐོབ་པ་ལ་དེ་ཁོ་ན་ཉིད་དོན་
དམ་བདེན་པ་རྟོགས་པའི་ལྟ་བ་རང་རྒྱུད་ལ་བསྐྱེད་དགོས་པའི་ཕྱིར། དེ་ལའང་ཀུན་རྫོབ་རྣམས་ཀྱི་སྐས། ། མེད་
པར་མན་ངག་ཁང་བ་ཡི། ། སྟེང་དུ་འཛེག་པར་བྱ་བ་ནི། ། མཁས་ལ་རུང་བ་མ་ཡིན་ནོ། ། ཞེས་གསུངས་པ་ལྟར།
ཁྱད་གཞི་གཟུགས་སོགས་ཚད་མས་ངེས་ནས་ཀུན་རྫོབ་དང་དོན་དམ་པའི་རྣམ་བཞག་ཤེས་དགོས། དེ་ལ་སྟོན་པའི་
གསུང་རབ་ལ་དྲང་ངེས་འབྱེད་དགོས། དེ་ཡང་རིགས་པ་དང་བྲལ་བའི་ལུང་ཙམ་གྱིས་འབྱེད་མི་ནུས། དཔྱད་
གསུམ་གྱིས་དག་པའི་ལུང་ལ་བརྟེན་ནས་གསེར་གྱི་བསྲེགས་བཅད་བརྡར་པའི་དཔེ་གསུམ་གྱིས་མཚོན་པའི་རྗེས་
དཔག་ཡང་དག་གསུམ་ལ་བརྟེན་ནས་འབྱེད་དགོས་ཏེ། མདོ་ལས། དགེ་སློང་དག་གམ་ཞེས་སོགས་གོང་དུ་དྲངས་
ཟིན་པ་དེའི་དོན་གྲུབ་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། གཞུང་དུ་གསུང་རབ་ཀྱི་ཞེས་བྱུང་བ་
འདིར་གསུང་རབ་ལ་ཞེས་བྱུང་བས་དེ་གཉིས་ཁྱད་མེད་དུ་བཤད་ཚུལ་འདི་ནི་གཞུང་དང་མཐུན་ཞིང་མདོ་སྔགས་ཀྱི་
གཞུང་ལུགས་ཀུན་ལ་ནང་བྱན་ཆུད་པའི་མཁས་པའི་བཤད་ཚུལ་ཡིན་པས་ཅིས་ཀྱང་ཁས་ལེན་དགོས་པའི་ཕྱིར་
རོ། ། འོན་ཀྱང་རིགས་ཐིགས་ཀྱི་ཕྱོགས་སྔ་མདོར་བསྡུས་སུ་ཀ་མ་ལ་ཤཱི་ལས། དེ་ལ་བསྲེགས་པ་ནི་མངོན་སུམ་དང་
ཆོས་མཐུན་པར་བསྟན་པའི་ཕྱིར་རོ། ། བཅད་པ་ནི་རྗེས་སུ་དཔག་པ་དང་ཆོས་མཐུན་པར་བསྟན་པའི་ཕྱིར་རོ། །
བརྡར་བ་ནི་ཡིད་ཆེས་པ་དང་ཆོས་མཐུན་པར་བསྟན་པའི་ཕྱིར་རོ། ། ཞེས་གསེར་གྱི་བསྲེགས་བཅད་བརྡར་བའི་
དཔེ་གསུམ་ཚད་མ་གསུམ་དང་སྦྱར་བ་ལྟར་མཁས་གྲུབ་ཕལ་མོ་ཆེ་རྣམས་ཀྱིས་ཀྱང་དེ་ཇི་ལྟ་བ་བཞིན་གསུངས་པས།
དྲང་ངེས་དེར་རྗེས་དཔག་གསུམ་དང་སྦྱར་བ་ནི་དཔྱད་པར་བྱ་དགོས་པའི་གནས་སོ། ། ཞེས་ཟེར་བ་སོགས་ལ་
དཔྱད་གཞི་ཆེ། ཁ་ཅིག་ན་རེ། འཕགས་པ་ཐོགས་མེད་ཆོས་ཅན། དྲང་ངེས་འབྱེད་པའི་མིའི་རྟེན་ཅན་གྱི་ཤིང་
རྟའི་སྲོལ་འབྱེད་མ་ཡིན་པར་ཐལ། ཁྱོད་ཀྱིས་མདོ་སྡེ་དགོངས་འགྲེལ་ལྟར་དྲང་ངེས་ཕྱེ་བས་དྲང་ངེས་ཕྱེས་པའི་གོ་
མི་ཆོད་པའི་ཕྱིར་ཏེ། དྲང་ངེས་ཟིན་བྲིས་ལས། སློབ་དཔོན་ཐོགས་མེད་ཀྱིས་དགོངས་འགྲེལ་གྱི་སྐབས་སུ་དྲང་
ངེས་ཕྱེ་བ་དེས་དྲང་ངེས་འབྱེད་ཐུབ་པར་ཐལ་འདོད་པའི་ཕྱིར། འདོད་ན། འདི་ནི་དྲང་བའི་དོན་ནོ། ། འདི་ནི་
ངེས་པའི་དོན་ནོ་ཞེས་པའི་ལུང་ཙམ་གྱིས་ཀྱང་དྲང་ངེས་འབྱེད་ཐུབ་པར་ཐལ། དགོངས་འགྲེལ་གྱི་སྐབས་སུ་དྲང་
ངེས་ཕྱེ་བས་དྲང་ངེས་ཕྱེ་བའི་གོ་ཆོད། བློ་གྲོས་མི་ཟད་པའི་མདོས་དྲང་ངེས་ཕྱེ་བས་དྲང་ངེས་ཕྱེ་པའི་གོ་ཆོད་པའི་
ཕྱིར། འདོད་ན། ལེགས་བཤད་སྙིང་པོ་དང་ཡང་འགལ་བར་མ་ཟད་རིགས་པ་དང་ཡང་འགལ་བའི་ཕྱིར་ཏེ།
ཞེས་སོགས་དགོངས་འགྲེལ་ལྟར་དྲང་ངེས་ཕྱེ་བས་དྲང་ངེས་ཕྱེ་བའི་གོ་མི་ཆོད་པར་ལན་དུ་མར་གསུངས་པའི་ཕྱིར་

དྲང་ངེས་རྣམ་འབྱེད་ཀྱི་དོགས་དཔྱོད། • 183 •
ཟེར། ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་དེ། སློབ་དཔོན་ཐོགས་མེད་དེ་དྲང་ངེས་འབྱེད་པའི་ཤིང་རྟའི་
སྲོལ་འབྱེད་ཡིན་པའི་ཕྱིར་ཏེ། དྲང་ངེས་ཟིན་བྲིས་ལས། སློབ་དཔོན་ཐོགས་མེད་ཀྱིས་དྲང་ངེས་མ་ཕྱེས་པར་ཐལ།
དེས་དགོངས་འགྲེལ་ལྟར་དྲང་ངེས་མ་ཕྱེས་པའི་ཕྱིར། དེར་ཐལ། དེས་དགོངས་འགྲེལ་ལྟར་དྲང་དོན་དུ་ཕྱེ་པས་
དྲང་དོན་གྱི་གོ་མི་ཆོད། ངེས་དོན་དུ་ཕྱེ་བས་ངེས་དོན་གྱི་གོ་མི་ཆོད་པའི་ཕྱིར་ན་མ་ཁྱབ་སྟེ། སློབ་དཔོན་ཐོགས་
མེད་ཀྱིས་དྲང་ངེས་ཕྱེ་བ་བཅོམ་ལྡན་འདས་ཀྱི་དགོངས་པ་ཡིན་ཀྱང་། དེའི་དགོངས་པ་མཐར་ཐུག་དང་ངེས་དོན་
མཚན་ཉིད་པ་མ་ཡིན་པའི་ཕྱིར། ཞེས་སོགས་གསུངས་པའི་ཕྱིར། ཁྱབ་སྟེ། སྔར་གོ་མི་ཆོད་པར་གསུངས་པ་ས་
སྡེའི་སྐབས་སུ་དྲང་དོན་ཞེས་བཤད་པས་དྲང་དོན་ཡིན་མི་དགོས། ངེས་དོན་དུ་བཤད་པས་ངེས་དོན་ཡིན་མི་
དགོས་པ་ལ་དགོངས་ལ། འོན་ཀྱང་ཐོགས་མེད་ཀྱིས་དགོངས་འགྲེལ་ལྟར་ཕྱེ་བས་དྲང་ངེས་ཕྱེ་བར་འཇོག་ཅེས་པ་
ལུང་དེའི་དོན་ཡིན་པའི་ཕྱིར་ཏེ། གཞན་དུ་ན་ཟིན་བྲིས་ལ་ནང་འགལ་ཡོད་པར་འགྱུར་བའི་ཕྱིར་རོ། ། ཁ་ཅིག་
གིས། བརྒྱད་སྟོང་དོན་བསྡུས་ཆོས་ཅན། སྟོང་ཉིད་སྟོན་པའི་བསྟན་བཅོས་ཡིན་ཏེ། དེས་སྟོང་ཉིད་བཅུ་དྲུག་
བཤད་པའི་ཕྱིར་ཏེ། དེར་མ་ཟད་དབུ་མའི་ལྟ་བའང་བཤད་ལ། མཐའ་གཉིས་དང་བྲལ་བའི་དབུས་ཀྱང་བཤད་
དེ། དེ་མ་བཤད་ན་སྒྲོ་སྐུར་མ་བཀག་ཟེར་དགོས་པའི་ཕྱིར་ཏེ། དཀའ་འགྲེལ་རྩོམ་འཕྲོར། དེར་མ་ཟད་བརྒྱད་
སྟོང་དོན་བསྡུས་ཀྱིས་ཀྱང་སྟོང་ཉིད་བཅུ་དྲུག་བཤད་པའི་ཕྱིར་ཏེ། ནས། དེས་མཐའ་གཉིས་དང་བྲལ་བའི་དབུས་
མ་བཤད་ན་སྒྲོ་སྐུར་ཀྱི་མཐའ་མ་བཀག་ཟེར་དགོས་པས་ཞིབ་ཆ་འདོན། ཞེས་གསུངས་པའི་ཕྱིར་ཟེར། ཡང་ཁ་
ཅིག ཁྱོད་ཀྱི་བཤད་ཚུལ་མི་འཐད་པར་ཐལ། བརྒྱད་སྟོང་དོན་བསྡུས་དེ་སྟོང་ཉིད་སྟོན་པའི་བསྟན་བཅོས་མ་ཡིན་
པའི་ཕྱིར་ཏེ། དེའི་ནང་གི་ཟ་བོ་ནང་གི་དངོས་རྣམས་ཀྱི། ། སྟོང་པ་ཉིད་ནི་དེ་ཡིས་བརྗོད། ། ཅེས་པས་ནང་སྟོང་
ཉིད་བསྟན་པ་མ་ཡིན་པའི་ཕྱིར། མ་གྲུབ་ན། དེ་ཆོས་ཅན། སྟོང་ཉིད་གཙོ་བོར་དངོས་སུ་སྟོན་པའི་བསྟན་བཅོས་
མ་ཡིན་པར་ཐལ། ཀུན་རྫོབ་བདེན་པ་གཙོ་བོར་དངོས་སུ་སྟོན་པའི་བསྟན་བཅོས་ཡིན་པའི་ཕྱིར་ཏེ། དྲང་དོན་གྱི་
དེ་ཡིན་པའི་ཕྱིར། སེམས་ཙམ་པའི་རང་གཞུང་ཡིན་པའི་ཕྱིར། གལ་ཏེ་སྟོང་ཉིད་བསྟན་ཀྱང་གཙོ་བོར་དངོས་སུ་
བསྟན་པ་མིན་ནོ་སྙམ་ན། འོ་ན་གཞུང་དེས་གཙོ་བོར་དངོས་སུ་བསྟན་པའི་ཀུན་རྫོབ་བདེན་པ་དང་། ཤུགས་
བསྟན་གྱི་སྟོང་པ་ཉིད་གཉིས་སོ་སོར་གང་འཇོག་སོམས་ཤིག གཞན་ཡང་དེ་ཆོས་ཅན། ཁྱོད་སྟོན་ཡུལ་གྱི་གདུལ་
བྱ་དེ་སྟོང་ཉིད་སྟོན་པའི་སྣོད་རུང་ཡིན་པར་ཐལ། ཁྱོད་སྟོང་ཉིད་སྟོན་པའི་བསྟན་བཅོས་ཡིན་པའི་ཕྱིར་ཏེ། ཁྱོད་
ཀྱི་བཤད་ཚུལ་འཐད་པའི་ཕྱིར། རྩ་བར་འདོད་མི་ནུས་ཏེ། དེ་སྟོང་ཉིད་སྟོན་པའི་སྣོད་རུང་མིན་པར་མ་ཟད།
སློབ་དཔོན་ཕྱོགས་གླང་ཡང་སྟོང་ཉིད་སྟོན་པའི་སྣོད་རུང་མ་ཡིན་པའི་ཕྱིར་ཏེ། སྟོང་པ་ཉིད་ལ་སྐུར་བ་འདེབས་
པའི་གང་ཟག་ཡིན་པའི་ཕྱིར་ཏེ། གཟུགས་སོགས་འདུས་བྱས་ཀྱི་ཆོས་རྣམས་བདེན་པར་མ་གྲུབ་པ་དང་རང་བཞིན་

· 184 • དྲང་ངེས་རྣམ་འབྱེད་ཀྱི་དོགས་དཔྱོད།
གྱིས་མ་གྲུབ་པ་རྣམས་གཏན་མེད་དུ་ཁས་ལེན་པའི་གང་ཟག་ཡིན་པའི་ཕྱིར་ཏེ། ། དེ་རྣམས་བདེན་གྲུབ་དང་རང་
བཞིན་གྱིས་གྲུབ་པར་ཁས་ལེན་པའི་གང་ཟག་ཡིན་པའི་ཕྱིར་རོ། ། གཞན་ཡང་། སློབ་དཔོན་དེ་དང་ཆོས་སྐྱོང་
སོགས་སྟོང་ཉིད་སྟོན་པའི་སྣོད་རུང་མིན་ཏེ། སྟོང་པ་ཉིད་ཅེས་པའི་ཡི་གེ་ཙམ་ཡང་ཐོས་པས་འཇིགས་ཏེ་དོན་དེ་ལ་
ལོག་པར་ཞུགས་པའི་ཕྱིར་ཏེ། འཇུག་པ་རང་འགྲེལ་ལས། གལ་ཏེ་གནས་བརྟན་དབྱིག་གཉེན་དང་། ཕྱོགས་ཀྱི་
གླང་པོ་དང་། ཆོས་སྐྱོང་ལ་སོགས་པ་བསྟན་བཅོས་མཛད་པ་པོ་བྱོན་ཟིན་པར་གྱུར་པ་དེ་དག་གིས་ཀྱང་ཡི་གེ་ཙམ་
ཡང་ཐོས་པས་འཇིགས་ཏེ། རྟེན་ཅིང་འབྲེལ་བར་འབྱུང་བའི་དོན་ཕྱིན་ཅི་མ་ལོག་པར་སྟོན་པ་འདི་སྤངས་སམ་ཞེ་
ན་འདི་སྐད་དུ་སྨྲའོ། ། ཞེས་དང་། གཟུར་གནས་བློ་ལྡན་དོན་གཉེར་བ། ། ཉན་པོ་སྣོད་ཅེས་བྱ་བར་བཤད། །
ཅེས་གསུངས་པ་ལྟར་སྟོང་ཉིད་སྟོན་པའི་སྣོད་ཀྱི་མཚན་ཉིད་མ་ཚང་པའི་ཕྱིར་རོ། ། གཞན་ཡང་། ཁྱོད་སྟོང་ཉིད་
སྟོན་པའི་བསྟན་བཅོས་ཡིན་པར་ཐལ། སེམས་ཙམ་ལུགས་ཀྱི་སྟོང་ཉིད་སྟོན་པའི་བསྟན་བཅོས་ཡིན་པའི་ཕྱིར་ཞེས་
པའམ། གཟུགས་ཕྱི་རོལ་དོན་དུ་མ་གྲུབ་པར་སྟོན་པའི་དེ་ཡིན་པའི་ཕྱིར་ཞེས་པའི་ཐལ་འགྱུར་ལ་ཁྱབ་པ་ཡོད་པར་
ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། མ་ཁྱབ་ན་། བརྒྱད་སྟོང་དོན་བསྡུས་སུ་སེམས་ཙམ་པའི་སྟོང་ཉིད་
བསྟན་པས་སྟོང་ཉིད་བསྟན་པར་བཤད་པ་མི་འཐད་པར་འགྱུར་རོ། ། འདོད་ན། ཉན་ཐོས་སྡེ་བ་ལའང་དེར་
ཐལ་ལོ། ། དེས་ན་སྟོང་ཉིད་མ་བསྟན་པའི་བསྟན་བཅོས་མི་རྙེད་པར་འགྱུར་རོ། ། གཞན་ཡང་། སློབ་དཔོན་
ཕྱོགས་གླང་ཆོས་ཅན། ཁྱོད་ཀྱིས་སྟོང་ཉིད་རྟོགས་པར་ཐལ། ། བརྒྱད་སྟོང་དོན་བསྡུས་སུ་སྟོང་ཉིད་ཕྱིན་ཅི་མ་
ལོག་པར་སྟོན་པའི་གང་ཟག་ཡིན་པའི་ཕྱིར། ཁྱབ་སྟེ། བདེན་བཞི་ལ་དེའི་ཕྱིར་ཏེ ། རྣམ་འགྲེལ་ལས། ཐབས་
བྱུང་དེ་རྒྱུ་ལྐོག་གྱུར་པ། ། དེ་འཆད་པ་ནི་དཀའ་བ་ཡིན། ། ཞེས་དང་། དེའི་ཐད་ཀྱི་ཐར་ལམ་གསལ་བྱེད་ལས།
ཐབས་ལས་བྱུང་བའི་སྡུག་བསྔལ་དང་། འགོག་པའི་བདེན་པ་དང་། དེའི་རྒྱུ་ཀུན་འབྱུང་དང་། ལམ་གྱི་བདེན་
པ་ལྐོག་ཏུ་གྱུར་བ་ཡིན་ན། ཕྱིན་ཅི་མ་ལོག་པར་འཆད་ཤེས་པ་དཀའ་བ་ཡིན་པའི་ཕྱིར། ཞེས་དང་། རྣམ་འགྲེལ་
ཊཱིཀ་ཆེན་ལས་ཀྱང་དེ་བཞིན་དུ་གསུངས་པའི་ཕྱིར་རོ། ། གལ་ཏེ་དེས་སྟོང་ཉིད་བཤད་ཀྱང་ཕྱིན་ཅི་མ་ལོག་པར་
བཤད་པ་མིན་ཏེ། དཔེར་ན་སེམས་ཙམ་པའི་རྒྱུད་ཀྱི་གཟུགས་བདེན་གྲུབ་ཅེས་བརྗོད་པའི་སྒྲ་དེ་སྒྲ་དོན་མི་མཐུན་
དང༌། དེའི་རྒྱུད་ཀྱི་དེ་ལྟར་དུ་འཛིན་པའི་རྟོག་པ་དེ་རྟོག་པ་དོན་མི་མཐུན་ཡིན་པ་བཞིན་ཡིན་པའི་ཕྱིར་ཟེར་ན།
འོ་ན་དེ་བསྟན་བཅོས་རྣམ་དག་མ་ཡིན་པར་འགྱུར་རོ། དེས་ན་སེམས་ཙམ་མན་ཆད་ཀྱིས་རང་རང་གི་ལུགས་ཀྱི་
སྟོང་ཉིད་ཁས་བླངས་པས་སྟོང་ཉིད་ཁས་བླངས་པའི་གོ་ཆོད་ཀྱང་། དེ་དག་རང་རང་གི་ལུགས་ཀྱི་སྟོང་ཉིད་བཤད་
པས་སྟོང་ཉིད་བཤད་པའི་གོ་མི་ཆོད་ཅེ་ན་སྐྱོན་ཅུང་ཟད་ཀྱང་མེད་པའི་ཕྱིར། དེ་བཞིན་དུ་བདེན་གཉིས་བདེན་
བཞི་ཐར་པ་སོགས་ལའང་རིགས་བགྲེ་སྟེ་ཤེས་པར་བྱའོ་ཞེས་ཟེར་ན་ཞིབ་ཏུ་དཔྱད་དགོས་སོ། ༈ ། རྟོན་བཞིའི་

• 185 •
དྲང་ངེས་རྣམ་འབྱེད་ཀྱི་དོགས་དཔྱོད།
སྐབས། ཁ་ཅིག་ན་རེ། གདུལ་བྱ་རྣམས་ཀྱི་བསམ་ཚོད་ལྟར་ཐར་བ་ཐོབ་པའི་ཐབས་སུ་མི་བདེན་པ་གང་ཟག་ལ་མི་
རྟོན་པའི་དོན་དང་། སྟོན་པས་སྡེ་སྣོད་ཇི་སྙེད་ཅིག་བཀའ་སྩལ་པ་རྣམས་ཐར་པ་ཐོབ་པའི་ཐབས་སུ་བདེན་པ་ཆོས་
ལ་རྟོན་པའི་དོན་ཡིན་ཏེ། ཡིག་ཆར། དང་པོ་གང་ཟག་ལ་མི་རྟོན་ཆོས་ལ་རྟོན་པའི་གོ་དོན་ཡོད་དེ། ནས། དེས་
ན་གང་ཟག་ཕལ་བ་ལ་ལྟོས་པའི་གང་ཟག་ལ་མི་རྟོན་ཆོས་ལ་རྟོན་པའི་དོན་ཡོད་དེ། གདུལ་བྱ་རྣམས་ཀྱི་བསམ་པ་
ལྟར་དུ་ཐར་པ་ཐོབ་པའི་ཐབས་སུ་མི་བདེན་པའམ། ཁས་མི་ལེན་པའམ། མི་སླུ་བ་མ་ཡིན་པ་དང་། རྒྱལ་བས་སྡེ་
སྣོད་ཇི་སྙེད་ཅིག་བཀའ་སྩལ་པ་རྣམས་ཐར་པ་ཐོབ་པའི་ཐབས་སུ་བདེན་པའམ། ཁས་ལེན་པ་དང༌། མི་སླུ་བ་
རྣམས་ནི་རིམ་བཞིན་གང་ཟག་ལ་མི་རྟོན་ཆོས་ལ་རྟོན་ཞེས་པའི་དོན་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། གཞན་དུ་ན་མུ་སྟེགས་གཅེར་བུ་བ་ཡང་གང་ཟག་ལ་མི་རྟོན་
པ་དང་ཆོས་ལ་རྟོན་པའི་གང་ཟག་ཏུ་ཐལ་བར་འགྱུར་བའི་ཕྱིར་ཏེ། དཀའ་འགྲེལ་རྩོམ་འཕྲོར། ཁ་ཅིག་ན་རེ།
གདུལ་བྱའི་བསམ་ཚོད་ལྟར། ནས། མུ་སྟེགས་གཅེར་བུ་པ་ཆོས་ཅན། ཆོས་ལ་རྟོན་པར་ཐལ། སྟོན་པས་ཆོས་
གསུངས་ཚད་ཐར་བ་ཐོབ་པའི་ཐབས་སུ་བདེན་པའི་ཕྱིར་ཏེ། སྟོན་པས་དྲང་ངེས་ཀྱི་སྡེ་སྣོད་གསུངས་ཚད་ཐར་
འདོད་ཀྱི་དོན་ལ་མི་སླུ་བའི་བསྟན་བཅོས་རྣམ་དག་ཡིན་པའི་ཕྱིར། འདོད་མི་ནུས་ཏེ། ཆོས་ལ་མི་རྟོན་པར་གང་
ཟག་ལ་རྟོན་པའི་ཕྱིར། ཞེས་གསུངས་པའི་ཕྱིར་ཟེར། ཁོ་ན་རེ། ཁྱོད་ཀྱིས་དྲང་ངེས་མཐའ་དཔྱོད་བཀག་པ་དེ་མི་
འཐད་པར་ཐལ། མཐའ་དཔྱོད་ཀྱི་བཤད་ཚུལ་དེ་ཀུན་མཁྱེན་བླ་མའི་དགོངས་པ་འཁྲུལ་མེད་ཡིན་པའི་ཕྱིར་ཏེ།
དྲང་ངེས་མདོར་བསྡུས་ལས། དེ་ཡང་ཕྱི་ནང་གི་གདུལ་བྱ་རྣམས་ཀྱི་བསམ་ཚུལ་སྣ་ཚོགས་པ་ལྟར་དུ་ཐར་པ་ཐོབ་
པའི་ཐབས་སུ་མི་བདེན་གྱི། གང་ཟག་དེ་རྣམས་ཀྱི་བསམ་ཚུལ་དང་མཐུན་པར་སྟོན་པས་དྲང་ངེས་ཀྱི་ཆོས་སྒོ་སྣ་
ཚོགས་ཤིག་གསུངས་པ་ཐར་པ་ཐོབ་པའི་ཐབས་སུ་བདེན་པ་དེ་གང་ཟག་ལ་མི་རྟོན་ཆོས་ལ་རྟོན་པའི་དོན་ཡིན་ཏེ
གང་ཟག་དེ་ཕྱི་ནང་གི་གདུལ་བྱ་ལ་བྱེད། ཆོས་རྒྱལ་བའི་གསུངས་ལ་བྱེད་པའི་ཕྱིར་རོ། ། ཞེས་གསུངས་པའི་ཕྱིར།
གཞན་ཡང་གང་ཟག་ལ་མི་རྟོན་ཆོས་ལ་རྟོན་པའི་དོན་མེད་པར་ཐལ། མཐའ་དཔྱོད་གཉིས་ཀྱི་བཤད་ཚུལ་མི་
འཐད་པའི་ཕྱིར། གལ་ཏེ་དཀའ་འགྲེལ་རྩོམ་འཕྲོར། སངས་རྒྱས་བཅོམ་ལྡན་འདས་གང་ཟག་ཁྱད་པར་ཅན་དུ་
གྲགས་པས་གུས་པ་ཙམ་རྒྱུ་མཚན་དུ་མི་བྱེད་པ་སྟེ་གང་ཟག་ལ་མི་རྟོན་པ་དང་། ཞེས་དང་། དེས་གསུངས་པའི་
བཀའ་ལ་ཚད་མར་བྱས་ཏེ་ཆོས་ལ་རྟོན་པ་བཤད་ཅེས་པ་ལྟར་ཡིན་སྙམ་ན། མུ་སྟེགས་གཅེར་བུ་པ་ཆོས་ཅན། གང་
ཟག་ལ་མི་རྟོན་པར་ཐལ། སངས་རྒྱས་བཅོམ་ལྡན་འདས་གང་ཟག་ཁྱད་པར་ཅན་དུ་གྲགས་པས་གུས་པ་ཙམ་རྒྱུ་
མཚན་དུ་མི་བྱེད་པའི་ཕྱིར་ཏེ། སངས་རྒྱས་ལ་མི་གུས་པའི་གང་ཟག་ཡིན་པའི་ཕྱིར་ཏེ། ཆོས་ཅན་དེ་ཡིན་པའི་ཕྱིར།
གཞན་ཡང་། རྒྱང་འཕེན་པ་ཆོས་ཅན། ཚིག་ལ་མི་རྟོན་པའི་གང་ཟག་ཡིན་པར་ཐལ། བཀའ་ལས་གསུངས་པ་རྒྱུ་

• 186 •
 དྲང་ངེས་རྣམ་འབྱེད་ཀྱི་དོགས་དཔྱོད།
མཚན་དུ་བྱས་ནས་བཤད་ཚད་སྒྲས་ཟིན་ལྟར་མི་འཛིན་པའི་ཕྱིར། ཁྱབ་སྟེ། དེ་ཚིག་ལ་མི་རྟོན་པའི་དོན་ཡིན་པའི་
ཕྱིར་ཏེ། རྩོམ་འཕྲོར། བཀའ་ལས་གསུངས་པ་རྒྱུ་མཚན་དུ་བྱས་ཏེ་བཤད་ཚད་སྒྲས་ཟིན་ལྟར་མི་འཛིན་པས་ཚིག་
ལ་མི་རྟོན་པ་དང་། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དོན་ལ་མི་རྟོན་ཚིག་ལ་རྟོན་པའི་ཕྱིར།
རྟོན་པ་བཞི་གང་ཟག་བཞི་དང་སྦྱོར་ཚུལ་ཡོད་པའི་ཕྱིར་རོ། ། དེས་ན་ལམ་རིམ་ཆེ་ཆུང་ལྟ་བུ་ཆེ་བ་བཞི་དང་ལྡན་
པར་འཇོག་དགོས་ལ། 
དེ་ཡང་བསྟན་པ་ཐམས་ཅད་འགལ་མེད་དུ་རྟོགས་པའི་ཆེ་བའི་དོན་བསྟན་པ་ཐམས་ཅད་
གྲུ་བཞི་ལམ་གྱིས་འཁྱེར་ཤེས་པ་དེ་ཡིན་པར་ལམ་རིམ་ལས་གསུངས་པས་སུས་ཀྱང་བསྙོན་མི་རུང་ལ། དེས་ན་སློབ་
དཔོན་ཀླུ་སྒྲུབ་ཆོས་ཅན། ཆེ་བ་དང་པོ་ཡིན་པར་ཐལ། བསྟན་པ་ཐམས་ཅད་གྲུ་བཞི་ལམ་གྱིས་འཁྱེར་ཤེས་པའི་
ཕྱིར། མ་གྲུབ་ན། དེ་ལྟར་ཤེས་པ་མེད་པར་འགྱུར་རོ། ། དེར་འདོད་ན། རྒྱལ་བའི་གསུང་རབ་ཀྱི་ཁྱད་ཆོས་
ཡིན་པར་ཐལ་ལོ། ། ཆོས་ཀྱི་ཆེ་བ་ཡིན་པའི་ཕྱིར་ཏེ། ཆེ་བ་བཞི་པོ་གང་རུང་ཡིན་པའི་ཕྱིར། དེས་ན་རྟོན་བཞིའི་
དོན་མཐའ་དཔྱོད་ལྟར་ཡིན་ཀྱང་ཁྱབ་པ་ཡོད་མི་དགོས་ཏེ། གཞན་དུ་ན་དེའི་དོན་འཇོག་རྒྱུ་མི་རྙེད་པའི་ཕྱིར་ཟེར་
ན་ཞིབ་ཏུ་དཔྱད་དགོས་སོ། ། ཁ་ཅིག་ན་རེ། དགེ་སློང་དག་གམ་ཞེས་སོགས་ཀྱིས་རྟོན་བཞི་བསྟན་ཚུལ་དང་།
རྟོན་བཞི་ཐོས་སོགས་ཀྱི་ཉམས་ལེན་དང་སྦྱོར་ཚུལ་ སོགས་སྔོན་ཆད་སུས་ཀྱང་གསལ་བར་མ་བཤད་པས་དཀའ་
འགྲེལ་རྩོམ་འཕྲོར་ཤིན་ཏུ་གསལ་བར་བྱས་པ་ལྟར་ཡིན་ཏེ། དེ་ཉིད་ལས། རྩ་བའི་ཁུངས་འདི་ལས་འཕྲོས་པས།
འདིར་རྟོན་བཞི་བཤད་ཚུལ་ཡོད་དེ། ནས། ཅུང་ཟད་རྒྱས་པར་བཤད་པ་ཡིན་ནོ། ། ཞེས་གསུངས་པའི་ཕྱིར་
ཟེར། ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། གཞུང་གི་མཚམས་གཅོད་ཚུལ་རྩོམ་འཕྲོ་ལྟར་མ་
ཡིན་པའི་ཕྱིར་ཏེ། བླང་བར་བྱ་ཡི་ཞེས་པས་རྟོན་པ་བཞི་དང་། གུས་ཕྱིར་མིན་ཞེས་པས་མི་རྟོན་པ་བཞི་བཤད་
པའི་ཕྱིར་ཏེ། གསེར་བསྲེགས་བཅད་བརྡར་པས་དག་པར་བྱེད་པའི་དཔེ་དེ་བཞིན་དུ། ཚད་མ་གསུམ་གྱིས་གསུང་
རབ་ཀྱི་ཚིག་དོན་ལ་ལེགས་པར་བརྟགས་ལ་ངེས་པ་རྙེད་ནས་དམ་པའི་ཆོས་ཉམས་སུ་བླངས་པར་བྱ་ཡི་ང་ལ་གུས་
ཕྱིར་མིན་ཞེས་པ་དང་། དམ་པའི་ཆོས་ཉམས་སུ་ལེན་པའི་ཚེ་དེའི་ཚིག་དོན་གཙོ་བོར་ཉམས་སུ་བླང་བར་བྱ་ཡི་ཚིག་
ཙམ་ལ་གུས་ཕྱིར་མིན་ཞེས་པ་དང་། དོན་ལ་དྲང་ངེས་གཉིས་ཡོད་ལ་ངེས་དོན་ཉམས་སུ་བླང་བར་བྱ་ཡི་དྲང་དོན་
ཙམ་ལ་གུས་ཕྱིར་མིན་ཞེས་པ་དང་། ངེས་དོན་དོན་སྤྱིའི་ཚུལ་གྱིས་རྟོགས་པའི་རྣམ་ཤེས་དང་མངོན་སུམ་དུ་རྟོགས་
པའི་ཡེ་ཤེས་གཉིས་ལས་ཡེ་ཤེས་ཉམས་སུ་བླང་བར་བྱ་ཡི་རྣམ་ཤེས་ཙམ་ལ་གུས་ཕྱིར་མིན་ཞེས་སྦྱོར་དགོས་པའི་ཕྱིར།
གཞན་དུ་ན་དྲང་དོན་ལ་མི་རྟོན་པ་དང་རྣམ་ཤེས་ལ་མི་རྟོན་ཞེས་པའི་དགག་སྒྲ་དེ་གུས་ཕྱིར་མིན་ཞེས་པས་མ་བསྟན་
ན་ཚིག་གང་གིས་བསྟན་སོམས་ཤིག གཞན་ཡང་། མེ་དང་གཅོད་བྱེད་བརྡར་སོགས་རིམ་པར་ཡོད་པ་བཞིན་
གནས་ལུགས་ཟབ་མོ་འཇལ་བྱེད་ཐོས་བསམ་སྒོམ་གསུམ་དང་། ཞེས་བཤད་པའང་མི་འཐད་པར་ཐལ། བསྲེགས་

དྲང་ངེས་རྣམ་འབྱེདཀྱི་དོགས་དཔྱོད། • 187 •
--- - +fgens, ས= ་ ་ ; –སr rr ་ ་ ༤ །*་ས་* *#་མ་ཐr ཀན འr='་ཟས ''E* 1མཐཆག ས°བའཕག *-4: :འཕ ཆ y, . # * **** བསམ་བ ས མ ་
པ་ནི་མངོན་སུམ་དང་ཆོས་མཐུན་པར་བསྟན་པའི་ཕྱིར་རོ་ཞེས་སོགས་སྔར་དྲངས་ཤིང་རྩོམ་འཕྲོར་ཡང་ཤེས་བྱེད་དུ་，...
1:
དྲངས་ལ། དེས་ན་དེ་དང་མཐུན་དགོས་པས་གནས་ལུགས་འཇལ་བྱེད་ཀྱི་ཐོས་བྱུང་མངོན་སུམ་དུ་འགྱུར་དགོས་
པས་དེ་ལ་མངོན་སུམ་གྱི་ཚད་མ་མེད་པའི་ཕྱིར་རོ། ། གལ་ཏེ་བསྲེགས་བཅད་བརྡར་གསུམ་གནས་ལུགས་ཟབ་མོ་
འཇལ་བྱེད་ཐོས་བསམ་སྒོམ་གསུམ་དང་སྦྱར་བ་ཀ་མ་ཤཱི་ལའི་བཤད་ཚུལ་དང་མི་མཐུན་པའི་བཤད་ཚུལ་གཞན་ཡིན་
པས་དེ་ལྟ་བུའི་སྐྱོན་མེད་དོ་ཞེ་ན། འོ་ན་དེ་ལའང་རྒྱབ་བརྟེན་ཡོད་དགོས་པ་ལས་མེད་ལ། རྒྱབ་བརྟེན་མེད་ཀྱང་
མ =
སྐྱོན་མེད་དོ་ཞེ་ན་བློ་བཟོ་ཁོ་ནར་འགྱུར་བའི་ཕྱིར་རོ། ། དེར་མ་ཟད་བསྲེགས་བཅད་བརྡར་གསུམ་གནས་ལུགས་
འཇལ་བྱེད་ཀྱི་ཐོས་བསམ་སྒོམ་གསུམ་དང་སྦྱར་དུ་རུང་ན་ཚད་མ་གསུམ་ཡང་གནས་ལུགས་འཇལ་བྱེད་ཀྱི་དེ་གསུམ་
དང་སྦྱར་ཚུལ་ཡང་ཡོད་པར་ཐལ་བར་འགྱུར་རོ། ། གཞན་ཡང་། རྟོན་བཞི་རྒྱས་པར་བཤད་པའི་གཞུང་ནི་བློ་
གྲོས་མི་ཟད་པའི་མདོ་ཡིན་ལ་ཞེས་བཤད་པའང་མི་འཐད་དེ། བྱང་ཆུབ་སེམས་དཔའི་སྡེ་སྣོད་ལས་ཀྱང་བློ་གྲོས་མི་
ཟད་པའི་མདོ་ཇི་ལྟ་བ་བཞིན་བྱུང་བའི་ཕྱིར་ཏེ། གཞུང་ལོགས་སུ་བཀོད་ཡོད་དོ། ། *ས །
གཞན་ཡང་། དེ་ལས་དོན་
དང་ཡེ་ཤེས་དང་ངེས་དོན་ཆོས་ལ་རྟོན་པར་གསུངས་པའི་གོ་རིམ་ནི། ནས། གང་ཟག་ལ་མི་རྟོན་ཆོས་ཉིད་ལ་རྟོན་
པས་ནི། དཔེར་ན་གང་ཟག་གི་བདག་ཡོད་པར་གསུངས་པ་དེ་གདུལ་བྱ་དམན་པ་ལ་ལ་ལས་འབྲས་ལ་ངེས་པ་
བསྐྱེད་ཕྱིར་གསུངས་པའི་དྲང་དོན་ཡིན་གྱི། དགོངས་པ་མཐར་ཐུག་ཆོས་དང་གང་ཟག་གཉིས་བདེན་པར་མེད་པ་
འདིར་གནས་ཞེས་དྲང་ངེས་ཀྱི་མཚན་གཞི་ངོས་འཛིན་པའི་དོན་དུ་མཇུག་ཏུ་གསུངས་པ་ཡིན་པའི་ཕྱིར་ཞེས་བཤད་
པའང་མི་འཐད་དེ། རྗོད་བྱེད་ཀྱི་དྲང་ངེས་ལ་སྦྱར་ནའང་མི་འཐད། བརྗོད་བྱའི་དྲང་ངེས་ལ་སྦྱར་ནའང་མི་
འཐད་པའི་ཕྱིར། དང་བོ་དེར་ཐལ། མདོ་དེར་དྲང་ངེས་ཀྱི་འཇོག་ཚུལ་མི་འདྲ་བ་བརྒྱད་གསུངས་པའི་དང་བོ་ནི་
གདུལ་བྱའི་དབང་དུ་བྱས་པ་དང་། གཉིས་པ་ནི་མཚན་ཉིད་ཀྱི་དབང་དུ་བྱས་པ་ཡིན། བརྒྱད་པ་ནི་མཚན་གཞིའི་
དབང་དུ་བྱས་པ་ཡིན་པའི་ཕྱིར་ཏེ། དཀའ་གནད་བརྒྱད་ཀྱི་ཟིན་བྲིས་ལས། གཉིས་པ་ལ་མཚན་ཉིད་ཀྱི་དབང་དུ་
བྱས་ནས་གསུངས་པ་དང་། མཚན་གཞིའི་དབང་དུ་བྱས་ནས་གསུངས་པའོ། ། དང་པོ་ལ་གདུལ་བྱའི་དབང་དུ་
བྱས་ནས་གསུངས་པ་ནི། ལམ་ལ་འཇུག་པའི་ཕྱིར་དུ་གསུངས་པ་ནི་དྲང་བའི་དོན་དང་། འབྲས་བུ་ལ་འཇུག་པའི་
ཕྱིར་དུ་གསུངས་པ་ནི་ངེས་པའི་དོན་ནོ། ། ལམ་ནི་རང་བཞིན་མེད་རྟོགས་ཀྱི་ཤེས་རབ་ཡིན་ལ། དེ་ལ་འཇུག་པའི་
ཐབས་ནི། མི་རྟག་པར་སྟོན་པ་སོགས་སོ། ། འབྲས་བུ་ནི་མྱ་ངན་ལས་འདས་པ་ཡིན་ལ། དེ་ལ་དངོས་སུ་འཇུག་
པའི་ཐབས་ནི་རང་བཞིན་མེད་རྟོགས་སོ། ། བརྗོད་བྱའི་དབང་དུ་བྱས་པ་ནི། ཀུན་རྫོབ་སྟོན་པ་ནི་དྲང་དོན་དང་།
དོན་དམ་སྟོན་པ་ནི་ངེས་དོན་ནོ། ། དེའང་ཀུན་རྫོབ་ཀྱི་རང་ལྡོག་སྒྱུ་མ་ལྟ་བུ་སྟོན་པ་ནི་ངེས་དོན་ཡིན་ཡང་། གཞི་
ལྡོག་སེམས་ཅན་སྟོན་པ་སོགས་ལ་བྱའོ། ། གཉིས་པ་ནི། སེམས་ཅན་དང་གང་ཟག་སོགས་བསྟན་པ་དང་། སྟོང་

E.
， 188 .
 དྲང་ངེས་རྣམ་འབྱེད་ཀྱི་དོགས་དཔྱོད།
- ་་་---- ་་་་་་་་་་་•གས་གང་ཟ ， ག ་ག-ཨ, = -- བཟ མ•མསམས44ཆསཟཐཆ་ས. གre/ གསྨནསཝ•ཁཟ* ཆབག་ཆ༤ ་ མ་-- - - མ
ཉིད་མཚན་མ་མེད་པ་སོགས་བསྟན་པ་རྣམས་སོས། བ ? ，
 ། ཞེས་གསུངས་པའི་ཕྱིར། ཁྱབ་སྟེ། དྲང་ངེས་ཀྱི་མདོའི་
མཚན་གཞི་དྲང་དོན་ལ་མི་རྟོན་ངེས་དོན་ལ་རྟོན་པའི་སྐབས་འདིར་ད་ངོས་སུ་གསུངས་པས་གང་ཟག་ལ་མི་རྟོན་ཆོས་
st,
ལ་རྟོན་པའི་སྐབས་སུ་སླར་ཡང་བཤད་མི་རིགས་པའི་ཕྱིར་རོད་ ན་། ། རྟོགས་གཉིས་པ་དེར་ཐལ། མདོ་དེར་དྲང་དོན་
，ལ་མི་རྟོན་ངེས་དོན་ལ་རྟོན་པ་བཤད་སྐབས་བརྗོད་བྱ་རྗོད་བྱེད་ཀྱི་དྲང་ངེས་གཉིས་ཀའི་མཚན་གཞི་དངོས་སུ་
༤
གསུངས་པར་གཞུང་དུ་སྔར་གྱི་མདོ་བརྒྱད་ཀྱི་གཉིས་པ་དྲུག་པ་བརྒྱད་པ་དྲངས་ནས་དང་པོས་བརྗོད་བྱ་རྗོད་བྱེད་ཀྱི་•YE•L
དྲང་ངེས་དང་། ་་་ཐ་མས་དེའི་མཚན་གཞི་བསྟན་པར་གསུངས་པའི་ཕྱིར་ཏེ། གཞུང་དུ། དེ་ལ་དང་བོ་གཉིས་ཀྱིས་
ནི་བདེན་པ་གཉིས་པོ་ལ་དྲང་ངེས་སུ་མཛད་དེ་བརྗོད་བྱའི་སྒོ་ནས་དྲང་ངེས་ཕྱེ་བའོ། ། ཞེས་དང་། ཇི་འདྲ་ཞིག་
བསྟན་པས་ཀུན་རྫོབ་དང་དོན་དམ་པ་བསྟན་པར་འགྲོ་བའི་བསྟན་ལུགས་ནི་ཐ་མ་གཉིས་ཀྱིས་སྟོན་ཏེ། ནས།
གཞི་དེ་དག་བདེན་པར་གྲུབ་པ་རྣམ་པར་བཅད་པ་ཙམ་དེ་ཉིད་དོན་དམ་ཡིན་པས་དོན་དམ་སྟོན་པ་ཞེས་བྱའོ། །
ཞེས་གསུངས་པའི་ཕྱིར། ཁྱབ་སྟེ། བདེན་གཉིས་སྟོན་པའི་མདོ་གཉིས་དྲང་ངེས་ཀྱི་མདོ་གཉིས་སུ་དང་པོ་གཉིས་
ཀྱིས་བསྟན། ་གང་ཟག་དང་ཕུང་བོ་ཀུན་རྫོབ་དང་དྲང་དོན། དེ་གཉིས་བདེན་པར་མ་གྲུབ་པ་དོན་དམ་དང་ངེས་
དོན། དེ་སྟོན་པས་དྲང་ངེས་སྟོན་པའམ་དྲང་ངེས་ཀྱི་མདོར་འཇོག་པར་ཐ་མ་གཉིས་ཀྱིས་བསྟན་པར་ཤིན་ཏུ་
གསལ་བར་གསུངས་པས་རྟོན་པ་བཞི་བའི་སྐབས་སུ་བརྗོད་བྱ་རྗོད་བྱེད་ཀྱི་དྲང་ངེས་ཀྱི་མཚན་གཞི་ངོས་འཛིན་
བཤད་ཅེས་པ་དགོས་འབྲེལ་ཅི་ཡང་མེད་པའི་ཕྱིར་རོ། ། གཞན་ཡང་རྩོམ་འཕྲོར། རྟོན་པ་བཞིས་ཐོས་བསམ་སྒོམ་
གསུམ་དང་རྒྱུན་གྱི་ཉམས་ལེན་བཤད་པར་བཤད་པ་ཤིན་ཏུ་ལེགས་ཀྱང་བྱང་སར། མདོར་བསྡུ་ན་ཚད་མ་ཉིད་
བཞི་བསྟན་ཏེ། བསྟན་པའི་དོན་དང་། རིགས་པ་དང་། རྟོན་པ་དང་། བསྒོམས་པ་ལས་བྱུང་བའི་རྟོགས་པའི་
ཡེ་ཤེས་སོ། ། ཞེས་པའི་ཚད་མ་བཞི་པོ་བསམ་བྱུང་གི་ངེས་པ་རྙེད་པ་དང་སྦྱར་ནས་བཤད་པ་མི་འཐད་དེ། དེ་འདྲ་
བའི་ཚད་མ་བཞི་པོ་རྟོན་བཞིའི་མིང་གི་རྣམ་གྲངས་ཡིན་པའི་ཕྱིར་ཏེ། གྲུབ་མཐའ་ཆེན་མོ་ལས། རྟོན་པ་བཞི་ཚད་
མ་ཉིད་བཞིའམ་མི་སླུ་བ་ཉིད་བཞི་བསྟན་ཏེ། ཚིག་ལ་མི་རྟོན་དོན་ལ་རྟོན་པའི་ཚད་མ་ཉིད་དང་ལྡན་པ་དེ་བཞིན་དུ་
གང་ཟག་ལ་མི་རྟོན་རིགས་པ་ལ་རྟོན་པའི་རིགས་པ་ཚད་མ་ཉིད་དང་། དྲང་དོན་ལ་མི་རྟོན་ངེས་དོན་ལ་རྟོན་པའི་
རྟོན་པ་ཚད་མ་ཉིད་དང་། རྣམ་ཤེས་ལ་མི་རྟོན་ཡེ་ཤེས་ལ་རྟོན་པའི་ཡེ་ཤེས་མི་བསླུ་བ་ཉིད་དང་ལྡན་པ་བཞི་བསྟན་
པའི་ཕྱིར་ཏེ། བྱང་ས་ལས། རྟོན་པ་བཞི་པོ་དེ་དག་ལས་ནི་མདོར་བསྡུ་ན་ཚད་མ་ཉིད་བཞི་བསྟན་ཏེ། བསྟན་
པའི་དོན་དང་རིགས་པ་དང་རྟོན་པ་དང་བསྒོམ་པ་ལས་བྱུང་པའི་རྟོགས་པའི་ཡེ་ཤེས་སོ། ། ཞེས་དང་། མདོ་སྡེ་
རྒྱན་གྱི་འགྲེལ་པ་ལས་ཀྱང་། འདི་ནི་རྟོན་པ་རྣམས་ཀྱི་མཚན་ཉིད་དེ་དེ་ལ་ཚད་མ་དང་ལྡན་པའི་དོན་ནི་སྟོན་པ་
ཚད་མར་གྱུར་བའམ། དེས་ཚད་མར་མཛད་པའི་ངེས་པར་བྱས་ཤིང་རྣམ་པར་ཕྱེ་བ་གང་ཡིན་པའོ། ། ཞེས་

དྲང་ངེས་རྣམ་འབྱེད་ཀྱི་དོགས་དཔྱོད། ། • 189 •
སོ། ། ཞེས་གསུངས་པའི་ཕྱིར། ཁྱབ་སྟེ། དེ་འདྲ་བའི་ཚད་མ་བཞི་པོ་རྟོན་པ་བཞི་དང་ཁྱད་པར་མེད་པས་རྟོན་
བཞིའི་སྐབས་སུ་བསམ་པས་ངེས་པ་བསྐྱེད་ཚུལ་བཤད་པའི་ཤེས་བྱེད་དུ། བྱང་ས་ལས། བསྟན་པའི་དོན་དང་།
རིགས་པ་དང་རྟོན་པ་དང་། ཞེས་དྲངས་པ་ནི་རྟོན་པ་བཞིས་བསམ་པས་ངེས་པ་རྙེད་ཚུལ་བཤད་དེ། བྱང་ས་ལས།
དེ་དོན་འདོད་པའི་ཕྱིར་ཆོས་ཉན་པར་བཤད་གྱི་ཚིག་འབྲུ་འདོད་པའི་ཕྱིར་ནི་མ་ཡིན། རིགས་པ་ལ་རྟོན་གྱི་གང་
ཟག་ལ་མི་རྟོན། ཞེས་དྲངས་པ་དང་ཁྱད་པར་མེད་པས་ལུང་དྲངས་པ་ཤེས་བྱེད་དུ་འགྲོ་དཀའ་སྟེ། མདོ་རྒྱན་
འགྲེལ་པ་ལྟར་དེ་འདྲ་བའི་ཚད་མ་བཞི་རིམ་བཞིན་རྟོན་བཞིའི་མཚན་ཉིད་དུ་ཁས་བླངས་ཀྱང་སྐྱོན་མེད་པའི་ཕྱིར་
རོ། ། གཞན་ཡང་། བསམ་པས་ངེས་པ་བསྐྱེད་ཚུལ་བཤད་པའི་ཤེས་བྱེད་དུ། དྲང་བ་དང་ངེས་པའི་དོན་རྣམ་
པར་འབྱེད་པ་ལ་རག་ལས་ཤིང་ཞེས་སོགས་དྲངས་པའང་རང་གིས་སྔར་བཤད་པ་དང་དངོས་སུ་འགལ་ཏེ། ལུང་
དེ་ནི་གཞུང་དུ་དེ་ཁོ་ན་ཉིད་རྟོགས་པ་ལ་གསུང་རབ་ཀྱི་དྲང་ངེས་འབྱེད་དགོས་ཞེས་བཤད་པའི་གཞུང་ཡིན་ལ།
ལུང་དོན་དེ་ཁོ་ན་ཉིད་རྟོགས་པ་ལ་གསུང་རབ་ཀྱི་དྲང་ངེས་འབྱེད་དགོས་ཞེས་པའི་དྲང་ངེས་ཚིག་གི་དྲང་ངེས་ཡིན་
ཞིང་དེ་ཁོ་ན་ཉིད་རྟོགས་པ་ལ་དེ་སྔོན་དུ་འགྲོ་དགོས་པར་གསུངས་པ་ཡིད་དཔྱོད་ཙམ་གྱིས་ཕྱེ་བ་ལ་དགོངས་པར་
རྩོམ་འཕྲོ་རང་ཉིད་ལས་ལན་མང་དུ་གསུངས་པ་དང་འགལ་བའི་ཕྱིར་རོ། ། ཞེས་ཟེར་བ་སོགས་ལ་དཔྱད་དགོས་
སོགས་ཁ་ཅིག་ན་རེ། རྟོན་པ་བཞི་དང་རིགས་པ་བཞི་དང་དགོངས་པ་ཅན་བཞི་དང་ལྡེམ་དགོངས་བཞིས་གསུང་རབ་
ཀྱི་དྲང་ངེས་འབྱེད་དགོས་ཏེ། གྲུབ་མཐའ་རྩ་བར། དྲང་ངེས་རྟོན་རིགས་དགོངས་ལྡེམ་བཞི་བཞིས་འབྱེད།
ཅེས་དང་། གྲུབ་མཐའ་ཆེན་མོ་ལས། དབུ་སེམས་ཀྱི་ཤིང་རྟ་ཆེན་པོ་དག་གིས་རྟོན་པ་དང་། རིགས་པ་བཞིས་
ཚིག་དོན་གཉིས་ཀ་ལ་དྲང་ངེས་འབྱེད། དགོངས་པ་ཅན་བཞི་དང་ལྡེམ་དགོངས་བཞིས་ཐུབ་པའི་བཀའ་ལ་དྲང་
ངེས་འབྱེད་པས་འདི་དག་གོ་ན་གསུང་རབ་ལ་ནང་བྱན་ཆུད་པ་སོགས་ཤིན་ཏུ་དགོས་པ་ཆེ་བས། ཞེས་སོགས་
གསུངས་པའི་ཕྱིར་ཟེར། ཡང་ཁ་ཅིག དགོངས་པ་ཅན་བཞི་དང་ལྡེམ་དགོངས་བཞིས་དོན་ལ་དྲང་ངེས་འབྱེད་
ཚུལ་མེད་པར་ཐལ། གྲུབ་མཐའི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། རྟོན་པ་བཞིས་དོན་ལ་དྲང་
ངེསཕྱེ་ཚུལ་ཡོད་པའི་ཕྱིར། ཁྱབ་སྟེ། དགོངས་ལྡེམ་དགོངས་བཞི་དང་རྟོན་པ་བཞི་གནད་འདྲ་བའི་ཕྱིར་ཏེ།
དཀའ་འགྲེལ་རྩོམ་འཕྲོར། ཀུན་བཏུས་སུ་རིགས་པ་བཞི། རྒྱན་དང་ཐེག་བསྡུས་སུ་དགོངས་པ་བཞི་དང་ལྡེམ་
དགོངས་བཞི་གསུངས་པ་རྣམས་སྤྱིར་གསུང་རབ་ཀྱི་དོན་གཏན་ལ་འབེབས་ཚུལ་ཡིན་པས་རྟོན་བཞི་དང་གནད་
འདྲའང་རིམ་བཞིན་སྦྱོར་མི་དགོས་སོ། ། ཞེས་གསུངས་པའི་ཕྱིར་ཟེར། འདི་ལ་ཁ་ཅིག རིགས་པ་བཞི་རྟོན་པ་
བཞི་དང་གནད་གཅིག་ཏུ་བཤད་པ་མི་འཐད་པར་ཐལ། དེ་གཉིས་གནད་གཅིག་ཡིན་ཚུལ་མེད་པའི་ཕྱིར་ཏེ།
མིག་དང་གཟུགས་ལ་བརྟེན་ནས་མིག་ཤེས་སྐྱེས་པ་དང་། ས་བོན་ལ་བརྟེན་ནས་མྱུ་གུ་སྐྱེས་པ་ལྟ་བུ་ལྟོས་པའི་རིགས་

• 190 ， དྲང་ངེས་རྣམ་འབྱེད་ཀྱི་དོགས་དཔྱོད།
པ་གང་ཞིག དེ་རྟོན་བཞི་གང་རུང་དང་གནད་གཅིག་ཡིན་ཚུལ་མེད་པའི་ཕྱིར། དང་པོ་དེར་ཐལ། བློ་བརྟན་གྱི་
མདོ་སྡེ་རྒྱན་གྱི་འགྲེལ་པ་ལས། མིག་དང་གཟུགས་ལ་ལྟོས་ནས་མིག་གི་རྣམ་པར་ཤེས་པ་སྐྱེས་པ་དང་། ས་བོན་ལ་
ལྟོས་ནས་མྱུ་གུ་སྐྱེ་བ་ནི་ལྟོས་པའི་རིགས་པ་ཞེས་བྱའོ། ། ཞེས་དང་། མིག་གི་རྣམ་པར་ཤེས་པས་གཟུགས་ལ་བལྟ་
བའི་བྱ་བ་བྱེད་པ་ལ་བྱ་བ་བྱེད་པའི་རིགས་པ་ཞེས་བྱའོ། ། མངོན་སུམ་དང་རྗེས་སུ་དཔག་པའི་རིགས་པས་དངོས་
པོ་མངོན་སུམ་དུ་གྱུར་པ་དང་། ལྐོག་ཏུ་གྱུར་པ་གཉིས་ཡོངས་སུ་སྤྱོད་པ་ནི་འཐད་པ་སྒྲུབ་པའི་རིགས་པ་ཞེས་བྱ་སྟེ།
ཞེས་དང་། མེ་རང་བཞིན་གྱི་ཚ་བ་དང་། ཆུ་རང་བཞིན་གྱི་གཤེར་བ་ནི་ཆོས་ཉིད་གྱི་རིགས་པ་ཞེས་བྱའོ། ། ཞེས་
གསུངས་པའི་ཕྱིར། རྟགས་གཉིས་པ་དེར་ཐལ། ཆོས་ལ་རྟོན་པ་དང་གནད་འདྲ་བ་མ་ཡིན། དོན་ལ་མ་ཡིན།
ངེས་དོན་ལ་མ་ཡིན། ཡེ་ཤེས་ལ་མ་ཡིན་པའི་ཕྱིར། རྟགས་རྣམས་སླ། ཁ་ཅིག་རིགས་པ་བཞི་པོ་གང་རུང་ཡིན་ན།
ཚད་མ་ཡིན་པས་ཁྱབ་སྟེ། ཀུན་བཏུས་དར་ཊཱིཀ་ལས། གཉིས་པ་སོ་སོའི་མཚན་ཉིད་བཤད་པ་ནི། ལྟོས་པའི་
རིགས་པ་ཞེས་ཏེ། བསམ་བྱུང་གི་ཤེས་རབ་བསྐྱེད་པའི་ཐབས་རྣམ་པ་བཞིར་འགྱུར་ཏེ། ས་བོན་ལ་བརྟེན་ནས་མྱུ་
གུ་འབྱུང་བར་རྟོགས་པ་སོགས་འབྲས་བུ་རྣམས་རྒྱུ་ལ་ལྟོས་པར་རྟོགས་པ་དང་། ཆུས་ངོམས་པའི་བྱ་བ་བྱེད་པ་
སོགས་སོ་སོར་རང་རང་གི་མཚན་ཉིད་ཇི་ལྟ་བ་བཞིན་རྟོགས་པ་ལྟོས་པ་དང་བྱ་བ་བྱེད་པའི་རིགས་པ་དང༌། ལྐོག་
གྱུར་གྱི་དོན་བ།ཏན་ཚིགས་ཡང་དག་ལ་བརྟེན་ནས་རྟོགས་པ་གཏན་ཚིགས་སྒྲུབ་པའི་རིགས་པ་དང་། ཆོས་རྣམས་
ཀྱི་རང་སྤྱིའི་མཚན་ཉིད་ཇི་ལྟར་གནས་པ་ལྟར་རྟོགས་པ་ཆོས་ཉིད་ཀྱི་རིགས་པ་རྣམས་ཡོད་པའི་ཕྱིར། རིགས་པ་
དངོས་ནི་ཡུལ་ཅན་ཚད་མ་ལ་བྱའོ། ། ཞེས་གསུངས་པའི་ཕྱིར་ཟེར། ཡང་འགའ་ཞིག བུམ་པ་རྒྱུ་ལ་ལྟོས་ནས་
སྐྱེས་པ་དེ་ལྟོས་པའི་རིགས་པ་མ་ཡིན་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། མདོ་
རྒྱན་འགྲེལ་བའི་ལུང་དྲངས་ཟིན་པ་དེའི་ཕྱིར་དང་། གཞན་དུ་ན་དེ་ཆོས་ཅན། རིགས་པ་མ་ཡིན་པར་ཐལ།
ལྟོས་པའི་དེ་མ་ཡིན་པའི་རྒྱུ་མཚན་དེའི་ཕྱིར། འདོད་ན། དེ་ཆོས་ཅན། འཐད་པ་མ་ཡིན་པར་ཐལ། འདོད་
པའི་ཕྱིར། ཁྱབ་སྟེ། དབུ་མའི་མཐའ་དཔྱོད་ལས། རིགས་པ་ཡང་དག་གི་དགག་བྱ་ལ་ལོག་འཛིན་དང་དེས་
བཟུང་བའི་ཡུལ་ལ་དགག་བྱར་བྱས་པ་གཉིས་ཡོད་དེ། དཔེར་ན་ལྟོས་པའི་རིགས་པའི་དགག་བྱ་ལ་དངོས་པོ་རྒྱུ་
རྐྱེན་ལ་མ་ལྟོས་པར་བཟུང་བ་དང་། དེའི་ཡུལ་གཉིས་ཀ་མི་འཐད་པའམ་མི་རིགས་པས་ན་དགག་བྱར་མཛད་པ་ལྟ་
བུ་ཡིན་པའི་ཕྱིར། རིགས་པ་ཡང་དག་ལ་ལྟོས་པའི་དང་། འཐད་པ་སྒྲུབ་པའི་དང་། བྱ་བ་བྱེད་པའི་དང་། ཆོས་
ཉིད་ཀྱི་རིགས་པ་བཞི་ཡོད་ཀྱང་བསྡུས་ན་གཉིས་སུ་འདུ་སྟེ། དོན་དམ་དཔྱོད་པ་དང་ཐ་སྙད་དཔྱོད་པའི་རིགས་པ་
གཉིས་སུ་འདུ་བའི་ཕྱིར། འཐད་པ་དང་རུང་བ་དང་རིགས་པ་དོན་གཅིག་སྟེ། རྣམ་བཤད་རིགས་པ་ལས་དེ་ལྟར་
གསུངས་པའི་ཕྱིར། འཐད་རིགས་དང་བློ་རིག་གི་རིག་པ་དོན་མི་གཅིག་སྟེ། བོད་སྐད་ལས་མཐའ་ཡོད་མེད་མི་

• 191 •
དྲང་ངེས་རྣམ་འབྱེད་ཀྱི་དོགས་དཔྱོད།
འདྲ་ལ། རྒྱ་སྐད་ལ་ཡང་ཡོའི་ར་འཐད་རིགས་དང་། བིཏ་བློ་རིག་ལ་འཇུག་པས་སྒྲ་ཡང་མི་འདྲ་ལ་དོན་མི་འདྲ་བ་
ཡང་སྔར་གྱི་དེས་ཤེས་པའི་ཕྱིར། དེས་ན་འཐད་པའི་བཟློག་ཟླ་ལ་རིགས་པའི་དགག་བྱར་བྱ་སྟེ། རིགས་པ་བཞིའི་
བཟློག་ཟླ་མི་རིགས་པ་བཞི་ལ་དགག་བྱར་བྱེད་པ་རྗེ་ཡབ་སྲས་ཀྱི་གསུང་རབ་ཀུན་གོ་བསྡུར་ན་ཐོན་པ་དེའི་ཕྱིར།
རིགས་པ་ཡང་དག་དང་རྟགས་ཡང་དག་དོན་མི་གཅིག་པས་དེ་དག་གི་དགག་བྱ་ཡང་དོན་མི་གཅིག་ལ། རྟགས་
ཡང་དག་གི་དགག་བྱ་མེད་པར་མཁས་དབང་ཆོས་འབྱུང་དང་སྟག་ལུང་གྲགས་པའི་གསུང་ལྟར་ལེགས་ཏེ ། སྔར་
གྱི་ལུང་རིགས་དེ་དག་སོགས་མང་པའི་ཕྱིར་རོ། ། ཞེས་གསུངས་པའི་ཕྱིར་རོ། ། ཁྱབ་སྟེ། གང་འཐད་ན་རིགས་
པ་ཡིན་པས་ཁྱབ། གང་མི་འཐད་ན་མི་རིགས་པས་ཁྱབ་པ་གསལ་བར་བཤད་པའི་ཕྱིར། དེས་ན་རིགས་པ་དངོས་
ཚད་མར་མི་རུང་བའི་ཕྱིར་ཟེར། ཡང་ཁ་ཅིག བཤད་ཚུལ་དེ་གཉིས་མི་རུང་སྟེ། རིགས་པ་བཞི་པོ་ཆོས་རྣམས་ཀྱི་
ལྟོས་ནས་གྲུབ་ཚུལ་དང་བྱ་བ་བྱེད་ཚུལ་ཇི་ལྟར་ཡིན་སྙམ་དུ་འཚོལ་བའི་བློ་ལ་འཇོག་དགོས་ཀྱི། སྔར་ལྟར་མ་ཡིན་
པའི་ཕྱིར་ཏེ། ལམ་རིམ་ཆེན་མོ་ལས། རིགས་པ་ཚོལ་བ་ནི། རིགས་པ་བཞི་ལས། ལྟོས་པའི་རིགས་པ་ནི་འབྲས་
བུ་རྣམས་འབྱུང་བ་རྒྱུ་ལ་ལྟོས་པའོ། ། འདིའང་ཀུན་རྫོབ་དང་དོན་དམ་དང་དེ་དག་གི་གཞི་རྣམས་སོ་སོའི་སྒོ་ནས་
ཚོལ་བའོ། ། བྱ་བ་བྱེད་པའི་རིགས་པ་ནི་མེས་བསྲེག་པའི་བྱ་བ་བྱེད་པ་སོགས་ཆོས་རྣམས་ཀྱིས་རང་རང་གི་བྱ་བ་
བྱེད་པའོ། ། འདིའང་འདི་ནི་ཆོས་སོ། ། འདི་ནི་བྱེད་པའོ། ། ཆོས་འདིས་ནི་བྱ་བ་འདི་བྱེད་དོ་ཞེས་ཚོལ་
བའོ། ། འཐད་པས་སྒྲུབ་པའི་རིགས་པ་ནི་ཚད་མ་དང་མི་འགལ་བར་དོན་སྒྲུབ་པའོ། ། འདི་ཡང་། ཅི་འདི་ལ་
མངོན་སུམ་དང་རྗེས་དཔག་དང་ཡིད་ཆེས་པའི་ལུང་གི་ཚད་མ་གསུམ་ཡོད་དམ་མེད་སྙམ་དུ་ཚོལ་བའོ། ། ཆོས་ཉིད་
ཀྱི་རིགས་པ་ནི་མེ་ཚ་བ་དང་ཆུ་རླན་པ་སོགས་ལ་དེ་དག་གི་ཆོས་ཉིད་དུ་འཇིག་རྟེན་ན་གྲགས་པའི་ཆོས་ཉིད་དང་།
བསམ་གྱིས་མི་ཁྱབ་པའི་ཆོས་ཉིད་དང་། གནས་པའི་ཆོས་ཉིད་ལ་མོས་པར་བྱེད་ཅིང་། དེ་ལྟར་ཡིན་པའི་རྒྱུ་མཚན་
གཞན་སེམས་པར་མི་བྱེད་དེ། དེ་ལྟར་ཚོལ་བའོ། ། ཞེས་དང་། ཇི་ལྟར་ཐོས་པའི་དོན་ལ་རིགས་པ་བཞིས། །
ཉིན་དང་མཚན་དུ་ཚུལ་བཞིན་རབ་བརྟགས་ནས། ། བསམ་བྱའི་གནས་ལ་བསམ་ལས་བྱུང་བ་ཡི། ། རྣམ་དཔྱོད་
བློ་ཡིས་ཐེ་ཚོམ་ཆོད་པར་ཤོག ། ཞེས་གསུངས་པའི་ཕྱིར། ཁྱབ་སྟེ། རིགས་པ་བཞིས་དོན་འཚོལ་བའམ་བརྟག་
པ་དོན་དེ་ལ་བསམ་བྱུང་གི་ངེས་པ་མ་རྙེད་པའི་སྐབས་ཡིན་པར་ཤིན་ཏུ་གསལ་ལ། ལམ་རིམ་གྱི་དོན་ཡང་དེ་དང་
འདྲ་བའི་ཕྱིར། དེས་ན་རིགས་པ་བཞི་པོ་ཚད་མ་མིན་ལ་བུམ་པ་རྒྱུ་ལ་ལྟོས་པ་ལྟོས་པའི་རིགས་པར་ཡང་མི་རུང་པའི་
ཕྱིར་ཟེར། ཡང་ལ་ལས། ཚོལ་བ་ཞེས་པས་བསམ་བྱུང་གི་ངེས་པ་མ་རྙེད་པའི་སྐབས་ཡིན་པར་ཡང་སྒྲུབ་མི་ནུས་ཏེ།
སྔར་དྲངས་པའི་ལམ་རིམ་གྱི་ལུང་དེ་ཚོལ་བ་དྲུག་གི་ལྷག་མཐོང་ལས་རིགས་པ་ཚོལ་བའི་སྐབས་ཡིན་པ་གཞུང་བཀླག་
པ་ཙམ་གྱིས་ཤེས་ནུས་ལ། ལྷག་མཐོང་ལ་སྒོམ་བྱུང་གིས་ཁྱབ་པའི་ཕྱིར་ཟེར་ན་དཔྱད་གཞི་ཆེ། གཞན་ཡང་། །

• 192 • དྲང་ངེས་རྣམ་འབྱེད་ཀྱི་དོགས་དཔྱོད། །
དགོངས་པ་ཅན་བཞི་རྟོན་པ་བཞི་དང་གནད་འདྲ་ཚུལ་མེད་པར་ཐལ། མཉམ་པ་ཉིད་ལ་དགོངས་པ་དང་དེ་བཞི་
པོ་གང་རུང་གནད་གཅིག་མིན། དོན་གཞན་ལ་དགོངས་པ་དང་ཡང་མ་ཡིན། དུས་གཞན་ལ་དགོངས་པ་དང་
ཡང་མ་ཡིན། གང་ཟག་གི་བསམ་པ་ལ་དགོངས་པ་དང་ཡང་དེ་བཞི་བོ་གང་རུང་གནད་གཅིག་ཡིན་ཚུལ་མེད་པའི་
ཕྱིར། དང་པོ་དེར་ཐལ། ང་དེའི་ཚེ་སངས་རྒྱས་རྣམ་གཟིགས་སུ་གྱུར་ཏོ། ། ཞེས་པའི་མདོ་དེ་མཉམ་པ་ཉིད་ལ་
དགོངས་པའི་མདོ་གང་ཞིག ། དེ་དེ་དང་འདྲ་ཚུལ་མེད་པའི་ཕྱིར། དང་པོ་དེར་ཐལ། རྣམ་བཤད་སྙིང་པོའི་
རྒྱན་ལས། མཚན་ཉིད་ལ་ལྡེམ་པོར་དགོངས་པ་ནི། མདོ་དགོངས་འགྲེལ་ལས། ངོ་བོ་ཉིད་གསུམ་ལ་བདེན་པར་
གྲུབ་མ་གྲུབ་ཀྱི་ཁྱད་པར་གསུངས་པ་ལྟ་བུའོ། ། གཞུག་པ་ལ་ལྡེམ་པོར་དགོངས་པ་ནི་གཞན་སྡེ་དང་རང་སྡེ་ཁ་ཅིག་
གི་དོན་དུ་གང་ཟག་གི་བདག་ཡོད་པར་གསུངས་པ་ལྟ་བུའོ། ། གཉེན་པོ་ལ་ལྡེམ་པོར་དགོངས་པ་ནི་དགོངས་པ་
ཅན་བཞི་སྟེ། མཉམ་པ་ཉིད་གསུམ་ལ་དགོངས་ནས། སྟོན་པས་ང་དེའི་ཚེ་སངས་རྒྱས་རྣམ་གཟིགས་སུ་གྱུར་
ཏོ། ། ཞེས་གསུངས་པ་ལྟ་བུ་དང་། དོན་གཞན་ལ་དགོངས་པ། ཕ་དང་མ་ནི་གསད་བྱ་ཞིང་། ། ཞེས་སོགས་
དང་། དུས་གཞན་ལ་དགོངས་པ་ནི། ལེ་ལོ་ཅན་གྱི་གཉེན་པོར་བདེ་བ་ཅན་དུ་སྐྱེ་པར་སྨོན་ལམ་བཏབ་པ་ཙམ་
གྱིས་སྐྱེ་བར་གསུངས་པ་དང་། གང་ཟག་གི་བསམ་པ་ལ་དགོངས་པ་སྦྱིན་པ་ཙམ་གྱིས་ཆོག་པར་འཛིན་པའི་གཉེན་
པོར་སྦྱིན་པ་ལ་སྨད་ནས་ཚུལ་ཁྲིམས་ལ་བསྔགས་པ་ལྟ་བུའོ། ། བསྒྱུར་བ་ལྡེམ་པོར་དགོངས་པ་ནི། རབ་ཏུ་གྲགས་
པའི་ཡི་གེ་ངན་པ་མ་གྲགས་པའི་དོན་ཟབ་མོ་སྟོན་བྱེད་དུ་བསྒྱུར་བ་སྟེ། སྙིང་པོ་མེད་ལ་སྙིང་པོར་ཤེས། ། ཞེས་
སོགས་སོ། ། ཞེས་གསུངས་པའི་ཕྱིར། རྟགས་གཉིས་པ་དེར་ཐལ། ཆོས་དང་དོན་དང་ངེས་དོན་དང་ཡེ་ཤེས་ལ་
རྟོན་པ་དང་འདྲ་ཚུལ་མེད་པའི་ཕྱིར། དང་པོ་དེར་ཐལ། རྟོན་རྒྱུའི་ཆོས་ཡིན་གྱི་ཆོས་ལ་རྟོན་པ་མ་ཡིན་པའི་ཕྱིར་
དང་། གསུང་རབ་ཐམས་ཅད་ཐར་པ་ཐོབ་པའི་ཐབས་སུ་བདེན་པ་ཆོས་ལ་རྟོན་པའི་དོན་ཡིན་ནའང་མདོ་དེ་དང་
འདྲ་ཚུལ་མེད། དེ་ཐམས་ཅད་ཐར་པ་ཐོབ་པའི་ཐབས་སུ་མི་བསླུ་བར་ཁས་ལེན་པའམ་ཡིད་ཆེས་པའམ་ངེས་པ་དེ་
ཆོས་ལ་རྟོན་པའི་དོན་ཡིན་ནའང་མདོ་དེ་དེ་དག་དང་། གནད་འདྲ་ཚུལ་མེད་པའི་ཕྱིར། གཞན་དུ་ན་སྦྱིན་པས་
ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་དང་། ལུང་དེ་རང་གི་བསྟན་བྱའི་དོན་ལ་མི་བསླུ་བ་གཉིས་གནད་
འདྲ་བར་ཐལ་བའི་ཕྱིར་རོ། རྟགས་ཕྱི་མ་གསུམ་དང་། ལྡེམ་དགོངས་བཞི་ལའང་དེས་རིགས་བསྒྲེ། གཞན་ཡང་
རྟོན་པ་བཞིས་ཚིག་དོན་གཉིས་ཀ་ལ་དྲང་ངེས་འབྱེད་པར་བཤད་པའང་མི་འཐད་དེ། དྲང་དོན་ལ་མི་རྟོན་ངེས་
དོན་ལ་རྟོན་པས་ཚིག་དང་དོན་ལ་དྲང་ངེས་འབྱེད་པ་སྲིད་ན་འང་རྟོན་པ་གཞན་གསུམ་གྱིས་གསུང་རབ་ཀྱི་ཚིག་
དོན་གཉིས་ཀ་ལ་དྲང་ངེས་འབྱེད་ཚུལ་མེད་ལ་ཁྱད་པར་དུ་ཚིག་གི་དྲང་ངེས་ཕྱེ་ཚུལ་མེད་པའི་ཕྱིར་ཏེ། རྣམ་ཤེས་ལ་
མི་རྟོན་ཡེ་ཤེས་ལ་རྟོན་པའི་གང་ཟག་ཡིན་ན། ཚིག་གི་དྲང་ངེས་ཕྱེ་ཟིན་པས་ཁྱབ་པའི་ཕྱིར་དང་། དེར་མ་ཟད་

དྲང་ངེས་རྣམ་འབྱེད་ཀྱི་དོགས་དཔྱོད། • 193 •
དྲང་དོན་ལ་མི་རྟོན་ངེས་དོན་ལ་རྟོན་པའི་གང་ཟག་ཡིན་ནའང་། ཚིག་གི་དྲང་ངེས་ཕྱེ་ཟིན་པས་ཁྱབ་པའིཕྱིར་ཟེར་
བ་སོགས་ལ་དཔྱད་གཞི་ཆེ། ཡང་ཁ་ཅིག ཡིག་ཆ་སོགས་སུ་གང་ཟག་ལ་མི་རྟོན་ཆོས་ལ་རྟོན། ཞེས་སོགས་མི་
རྟོན་པ་སྔར་དང་རྟོན་པ་ཕྱིས་སུ་སྦྱར་ནས་གསུངས་པ་ལྟར་མི་རིགས་ཏེ་རྟོན་པ་སྔར་དང་མི་རྟོན་པ་ཕྱིས་སུ་སྦྱོར་
དགོས་པའི་ཕྱིར་ཏེ། བློ་གྲོས་མི་ཟད་པའི་མདོ་ལས། དོན་ལ་རྟོན་གྱི་ཚིག་འབྲུ་ལ་མི་རྟོན་པ་དང་། ཡེ་ཤེས་ལ་རྟོན་
གྱི་རྣམ་པར་ཤེས་པ་ལ་མི་རྟོན་པ་དང་། ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མི་རྟོན་པ་
དང་། ཆོས་ཉིད་ལ་རྟོན་གྱི་གང་ཟག་ལ་མི་རྟོན་པའོ། ། ཞེས་དང་དེ་བཞིན་དུ་བྱང་ཆུབ་སེམས་དཔའི་སྡེ་སྣོད་ལས་
ཀྱང་དེ་དང་འདྲ་ལ། སའི་དངོས་གཞི་ལས་ཆོས་ལ་རྟོན་གྱི་གང་ཟག་ལ་མ་ཡིན། དོན་ལ་རྟོན་གྱི་ཚིག་འབྲུ་ལ་མ་
ཡིན། ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་ལ་མ་ཡིན། ཡེ་ཤེས་ལ་རྟོན་གྱི་རྣམ་པར་ཤེས་པ་ལ་མ་ཡིན་
ནོ། ། ཞེས་གསུངས་པ་ཡིན་ནོ། ། ཞེས་དང་། བྱང་ས་ལས་ཀྱང་། དོན་འདོད་པའི་ཕྱིར་ཆོས་ཉན་གྱི་ཚིག་འབྲུ་
འདོད་པའི་ཕྱིར་མ་ཡིན་པས་ན་ཞེས་སོགས་དོན་ལ་རྟོན་གྱི། ཚིག་འབྲུ་ལ་མ་ཡིན། རིགས་པ་ལ་རྟོན་གྱི། གང་
ཟག་ལ་མ་ཡིན། ངེས་པའི་དོན་གྱི་མདོ་སྡེ་ལ་རྟོན་གྱི་དྲང་བའི་དོན་གྱི་མདོ་སྡེ་ལ་མ་ཡིན། ཡེ་ཤེས་ལ་རྟོན་གྱི་རྣམ་
ཤེས་ལ་མ་ཡིན་ཞེས་ཤིན་ཏུ་གསལ་བར་གསུངས་ལ་གཞུང་ལོགས་སུ་བཀོད་ཡོད་པ་ལྟར་རོ། ། འདིར་དྲངས་པའི་
ལུང་དུའང་བླང་བར་བྱ་ཞེས་སྔར་དང་གུས་ཕྱིར་མིན་ཞེས་རྗེས་སུ་གསུངས་པའི་རྒྱུ་མཚན་ཡང་དེ་ཡིན་པའི་ཕྱིར་
དང་། རྒྱུ་མཚན་མེད་བཞིན་དུ་དེ་ལྟར་མདོ་དང་བསྟན་བཅོས་ལས་གསུངས་མི་རིགས་པའི་ཕྱིར་རོ། ། དེས་ན་
རྒྱལ་བའི་གསུང་རབ་རྣམས་ཐར་བ་ཐོབ་པའི་ཐབས་སུ་གསུངས་པ་དེས་ཆོས་ལ་རྟོན་པར་གསུངས་ལ། དེ་ལྟ་ན་
གསུངས་པ་པོའི་གང་ཟག་ལའང་རྟོན་དགོས་སམ་སྙམ་ན་དེ་མ་ཡིན་པར་ཤེས་པའི་ཆེད་དུ། ཆོས་ལ་རྟོན་གྱི་གང་
ཟག་ལ་མ་ཡིན་ཞེས་གསུངས་ཤིང་། རྟོན་པ་གཞན་གསུམ་ལའང་འདྲ་བའི་ཕྱིར། མདོར་ན་རྒྱ་གཞུང་རྣམས་སུ་
རྟོན་པ་དང་པོར་བྱས་པ་དང་། བོད་གཞུང་རྣམས་སུ་མི་རྟོན་པ་དང་པོར་བྱས་པའི་རྒྱུ་མཚན་འཚོལ་དགོས་སོ་ཞེས་
ཟེར་བ་སོགས་ལ་ཞིབ་ཏུ་དཔྱད་དགོས་སོ། ། ཁ་ཅིག་ན་རེ། གསུང་རབ་ཐམས་ཅད་ཐར་པ་ཐོབ་པའི་ཐབས་སུ་མི་
བསླུ་བར་རྟོགས་པ་ཆོས་ལ་རྟོན་པའི་དོན་མིན་ཏེ་གཞན་དུ་ན་དྲང་ངེས་ཕྱེ་མ་ཐག་པའི་གང་ཟག་གིས་ཆོས་ཐམས་
ཅད་རྟོགས་པར་ཐལ་བར་འགྱུར་བའི་ཕྱིར་ཏེ། དཀའ་འགྲེལ་རྩོམ་འཕྲོར། ཡང་ཁ་ཅིག གསུང་རབ་ཐམས་ཅད་
ཐར་བ་ཐོབ་པའི་ཐབས་སུ་མི་བསླུ་བར་རྟོགས་པ་དེ་ཆོས་ལ་རྟོན་པའི་དོན་ཡིན་ཟེར་ན། ནས། ལས་འབྲས་ཀྱི་
འབྲེལ་བ་ཕྲམོ་ཡིད་ཆེས་ཀྱི་རྟགས་སྦྱོར་ལ་བརྟེན་ནས་སྒྲུབ་ཚུལ་དང་རྟོགས་ཚུལ་ཡོད་པའི་ཕྱིར། ཞེས་གསུངས་
པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། དྲང་ངེས་ཕྱེ་མ་ཐག་པའི་གང་ཟག་གིས་
ཆོས་ཐམས་ཅད་རྟོགས་པའི་ཕྱིར་ཏེ། དེ་གསུང་རབ་ལ་དྲང་ངེས་ཕྱེ་བའི་གང་ཟག་ཡིན་པ་གང་ཞིག གསུང་རབ་

• 194 •
 དྲང་ངེས་རྣམ་འབྱེད་ཀྱི་དོགས་དཔྱོད།
ལ་དྲང་ངེས་ཕྱེ་བའི་གང་ཟག་ཡིན་ན། བདེན་པ་གཉིས་ཀ་རྟོགས་པའི་གང་ཟག་ཡིན་དགོས། བདེན་གཉིས་
རྟོགས་པ་ལ་སྟོང་ཉིད་རྟོགས་དགོས། རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་སྒྲུབ་པར་བྱེད་པའི་རྟགས་
སྦྱོར་ཡང་དག་ལ་བརྟེན་ནས་སྟོང་ཉིད་རྟོགས་པའི་གང་ཟག་ཡིན་ན། ཆོས་ཐམས་ཅད་རྟོགས་པས་ཁྱབ་པའི་ཕྱིར།
དང་པོ་དེར་ཐལ། དཀའ་འགྲེལ་རྩོམ་འཕྲོར། དྲང་ངེས་ཕྱེ་མ་ཕྱེ་གསུང་རབ་ལ་དྲང་ངེས་ཕྱེ་མ་ཕྱེ་ཡིན་ལ། ཞེས་
དང་། གཉིས་པ་དེར་ཐལ། དེ་ཉིད་ལས། སྔ་མ། སྨོན་དང་ཚད་འཛིན་གཞི་དང་ནི། ། ཞེས་པ་ལྟར། དེ་
དཔྱད་གཞིར་བྱས་ཏེ་དེའི་སྟེང་ནས་བདེན་གཉིས་ཀྱི་རྣམ་གཞག་གཏན་ལ་འབེབས་པའི་དོན་ཡིན་པའི་ཕྱིར། ཞེས་
སོགས་དང་། གསུམ་པ་སླ། བཞི་པ་དེར་ཐལ། དེ་སྒྲུབ་ཀྱི་ཕྱི་རྒོལ་ཡང་དག་ལ་ཆོས་ཐམས་ཅད་རྟོགས་པས་
ཁྱབཔའིཕྱིར་ཏེ། དེ་ཡིན་ན། རྟེན་འབྲེལ་གྱི་གསལ་བའི་དབྱེ་བ་མཐའ་དག་ལ་བདེན་གྲུབ་ཏུ་འཛིན་པའི་སྒོ་
འདོགས་ཆོད་པས་ཁྱབ་པའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག་ན་རེ། གསུང་རབ་ཐམས་ཅད་སྒྲ་ཇི་
བཞིན་དུ་འཛིན་མི་རིགས་ཏེ། དེ་ལྟར་སྒྲ་ཇི་བཞིན་དུ་བཟུང་བ་ལ་བརྟེན་ནས་ཁས་མི་ལེན་པའི་ལྟ་བ་སོགས་ལྟ་ངན་
ཉེར་བརྒྱད་འབྱུང་ཚུལ་ཡོད་པའི་ཕྱིར་ཏེ། དཀའ་འགྲེལ་རྩོམ་འཕྲོར། ཡང་ཁ་ཅིག་ན་རེ། རྒྱུད་རྟོག་གསུམ་ལས།
ནས། ཞེས་སོགས་ཀྱིས་སྒྲ་ཇི་བཞིན་པ་ཁོ་ནར་བཟུང་བ་ལ་བརྟེན་ནས་ཁས་མི་ལེན་པའི་ལྟ་བ་དང་། ངན་གཡོག
བའི་ལྟ་བ་སོགས་ལྟ་ངན་ཉེར་བརྒྱད་འབྱུང་ཚུལ་གསུངས་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག
ཁྱོད་ཀྱི་བཤད་ཚུལ་མི་འཐད་པར་ཐལ། ཐལ་འགྱུར་བའི་ལུགས་གཞིར་བཞག་པའི་སྐབས་འདིར་ལྟ་བ་ཉེར་བརྒྱད་
འབྱུང་ཚུལ་མེད་པའི་ཕྱིར་ཏེ། སེམས་ཙམ་པའི་ལུགས་ལ་ཤེར་མདོ་སྒྲ་ཇི་བཞིན་པ་མིན་པས། དེ་སྒྲ་ཇི་བཞིན་དུ་
བཟུང་བ་ལ་བརྟེན་ནས་ལྟ་ངན་ཉེར་བརྒྱད་འབྱུང་བར་གསུངས་པའི་ཕྱིར་ཏེ། ཀུན་བཏུས་དར་ཊཱིཀ་ལས། དང་
པོ་ནི། བདག་ཉིད་ཅེས་ཏེ། གང་ཟག་ཁ་ཅིག་ཤིན་ཏུ་རྒྱས་པའི་སྡེ་སྣོད་ལ་མོས་ཀྱང་། འཁོར་བ་དང་། ཐེག་པ་
དམན་པ་ལ་ངེས་པར་མི་འབྱུང་བའི་རྒྱུ་མཚན་ཡོད་དེ། ཆོས་ཐམས་ཅད་བདེན་སྟོང་དུ་ལྟ་བའི་རང་ལྟ་མཆོག་ཏུ་
འཛིན་པ་དང་། དྲང་དོན་གྱི་མདོ་སྡེ་རྒྱས་འབྲིང་བསྡུས་གསུམ་ལ་སྒྲ་ཇི་བཞིན་དུ་ཞེས་པའི་དབང་གིས་ཡིན་པའི་
ཕྱིར། གཉིས་པ་ནི། འདི་ལ་ཞེས་ཏེ། གོ་བར་ཟད་དོ། ། གསུམ་པ་ནི། ལྟ་བ་ངན་པ་ཞེས་དྲི་བ་དང་། ལན་ནི།
མཚན་མར་ལྟ་བ་ཞེས་ཏེ། དྲང་དོན་གྱི་མདོ་སྡེ་ལ་སྒྲ་ཇི་བཞིན་པར་བཟུང་བ་ལ་བརྟེན་ནས་ལྟ་བ་ངན་པ་ཉི་ཤུ་རྩ་
བརྒྱད་འབྱུང་སྟེ། མཚན་མར་ལྟ་བ་ནས་རྩ་བའི་ལྟ་བའི་བར། ལྟ་བ་རང་གི་ངོ་བོའི་སྒོ་ནས་བརྗོད་པ་བཅུ་བདུན་
དང་། དེ་ནས་ལྟ་བ་དེ་ལ་སྐྱོན་བརྗོད་པའི་སྒོ་ནས་བཤད་པ་བཅུ་དང་། ཀུན་གྱི་དོན་བསྡུས་པ་གཅིག་རྣམས་ཡོད་
པའི་ཕྱིར། དང་པོ་ལ། མེད་ལྟ་རང་གི་ངོ་བོའི་སྒོ་ནས་བསྟན་པ་གཅིག དེ་ལ་ཡུལ་གྱི་སྒོ་ནས་ཕྱེ་བ་གསུམ། དེའི་
སྒྲུབ་བྱེད་འཛིན་པའི་སྒོ་ནས་གཉིས། ཕན་ཡོན་དུ་ལྟ་བ་གཉིས། དེ་ལ་བརྟེན་པའི་ཉེས་དམིགས་གཉིས། དེ་ལམ་

• 195 •
དྲང་ངེས་རྣམ་འབྱེད་ཀྱི་དོགས་དཔྱོད།
དུ་བྱེད་པ་དང་། དེའི་ཕན་ཡོན་དུ་ལྟ་བ་རེ་རེ་དང་། དེ་ལ་བརྟེན་ནས་གཞན་དང་འབེལ་གཏམ་བྱེད་པའི་ཚུལ་
གཉིས་དང་། དེ་ལ་ཡོན་ཏན་ཏུ་ལྟ་བ་གཅིག་དང་། དེ་ལ་ཞེན་པའི་ཁྱད་པར་གཅིག་དང་། དེ་ཐམས་ཅད་ཀྱི་ས་
བོན་གཅིག་གོ ། དང་པོ་ནི། ། ཆོས་ཐམས་ཅད་བདེན་སྟོང་དུ་ཞེན་པ་མཚན་མར་ལྟ་བའོ། ། གཉིས་པ་ནི།
མཚན་ཉིད་གསུམ་ཀ་རང་བཞིན་གྱིས་མ་གྲུབ་པར་ལྟ་བ་དང་། གསུམ་པ་ནི། ཕྱིན་ཅི་ལོག་གི་སྒྲུབ་བྱེད་འགོད་
ཅིང་། གཞན་དབང་དང་ཡོངས་གྲུབ་བདེན་གྲུབ་ཏུ་སྟོན་པའི་མདོ་སྡེའི་དགོངས་པ་གཞན་དུ་འཆད་པ་དང་།
བཞི་པ་ནི། ཆོས་ཐམས་ཅད་རང་བཞིན་གྱིས་གྲུབ་པས་སྟོང་པར་ལྟ་བ་དེ་ཉིད་སྐྱོན་མེད་ཅིང་དེ་བསྒོམ་པས་ཐར་བ་
ཐོབ་པར་ལྟ་བ་དང་། ལྔ་པ་ནི། གཞན་དབང་བདེན་གྲུབ་ཏུ་སྟོན་པའི་དམན་པའི་སྡེ་སྣོད་ཀྱི་དགོངས་པ་གཞན་དུ་
འཆད་ཅིང་། དབང་ཟ་བ་དང་ལྟ་བ་དེ་ལ་མོས་པ་ལ་ཞེ་སྡང་བའོ། ། དྲུག་པ་ནི། རྣམ་ཐར་སྒོ་གསུམ་འདི་ནི།
སྐྱོན་མེད་པའོ་སྙམ་དུ་ཕྱིན་ཅི་ལོག་ཏུ་ལྟ་བ་དང་། ལྟ་བ་དེ་ལ་འཛུད་པ་བསོད་ནམས་འཕེལ་བར་ལྟ་བའོ། ། བདུན་
པ་ནི། གཞན་དང་འབེལ་གཏམ་བྱེད་པ་ན་ཁས་ལེན་མེད་ཅེས་སྨྲ་བ་དང་། ངན་གཡོ་བྱེད་པའོ། ། ཕྱི་མ་གསུམ་
ནི་རིམ་བཞིན་དུ་ལྟ་བ་འདི་ལྟ་བུ་འཛིན་པ་སྟོན་པ་ལ་མཆོད་པ་བྱེད་པའོ་སྙམ་པ་དང་། འདི་ཉིད་བདེན་གྱི་གཞན་
ནི་དོན་མེད་དོ་སྙམ་པ་དང་། ལྟ་ངན་དེ་དག་གི་གནས་ངན་ལེན་ནོ། ། གཉིས་པ་ནི། ལྟ་བ་དེ་དག་གི་ཉེས་
དམིགས་ཀྱི་སྒོ་ནས་བཤད་པ་སྟེ། ལྟ་བ་དང་པོ་ནི། ལྟ་བ་རྣལ་མ་ལ་ལྟ་བ་མ་ཡིན་པར་ལྟ་བའོ། ། མཚན་ཉིད་
གསུམ་ལ་སྐུར་བ་འདེབས་པ་ནི། འབད་པ་འབྲས་བུ་མེད་པའི་འདུ་ཤེས་ཅན་དུ་འགྱུར་བས། སྦྱོར་བ་སེལ་བའི་ལྟ་
བ་དང་དེའི་འོག་མ་གཉིས། ཇི་སྲིད་བཟུང་བ་དེ་སྲིད་དུ་ཐར་པ་ཐོབ་པ་མི་སྲིད་པས། ངེས་པར་འབྱིན་པ་མ་ཡིན་
པར་ལྟ་བ་དང་དེའི་འོག་མ་གཉིས་སྒྲིབ་པ་གསོག་པའི་ལྟ་བ་དང༌། དེའི་འོག་མ་གཉིས་བསོད་ནམས་མ་ཡིན་པ་
འཕེལ་བའི་ལྟ་བ་དང་། དེའི་འོག་མ་གཉིས་འབྲས་བུ་མེད་པའི་ལྟ་བ་སྟེ། དེའི་དབང་གིས་གོང་མའི་ཁྱད་པར་མི་
ཐོབ་པའི་ཕྱིར་རོ། ། དེའི་འོག་མ་གཉིས། ཚར་བཅད་རིགས་པས་ཆད་པས་བཅད་པའི་ལྟ་བ་དང་། དེའི་འོག་མ་
སྟོན་པ་ལ་སྐུར་བ་འདེབས་པའི་ལྟ་བ་དང་། དེའི་འོག་མ་བསྙད་པ་མ་ཡིན་པའི་ལྟ་བ་སྟེ། དེ་ལ་འབེལ་གཏམ་བྱས་
པ་དགོས་པ་མེད་པས་འབེལ་བའི་གཏམ་བྱ་བ་བཀག་པ་ཡིན་པའི་ཕྱིར་རོ། ། རྩ་བའི་ལྟ་བ་ནི་ལྟ་བ་ཆེན་པོ་སྟེ། དེ་
ལ་བརྟེན་ནས་ཕྱི་མ་ལ་ལྟ་བ་ངན་པ་ཐམས་ཅད་རྒྱས་པར་འགྱུར་བའི་ཕྱིར་རོ། ། ལྟ་ངན་ཉེར་བདུན་པོ། དེ་དག་
ཕྱིན་ཅི་ལོག་གི་ཀུན་ནས་བསླངས་ཏེ། དེས་ཁེངས་པས་མངོན་པའི་ང་རྒྱལ་གྱི་ལྟ་བའོ། ། ཞེས་གསུངས་པའི་ཕྱིར།
ཁྱབ་སྟེ། ལྟ་བ་དེ་དག་ཤེར་མདོ་སྒྲ་ཇི་བཞིན་དུ་བཟུང་བ་ལ་བརྟེན་པའི་ལྟ་བ་ཡིན་པར་ལུང་འདིས་གསལ་ལ།
ཀུན་བཏུས་ཀྱི་ལུགས་དེ་ལྟར་བཤད་དུ་རུང་གི་ཤེར་མདོ་སྒྲ་ཇི་བཞིན་དུ་ཁས་ལེན་པའི་གྲུབ་མཐའི་སྨྲ་བ་ལ་ངོ་བོ་ཉིད་
མེད་པར་སྨྲ་བས་ཁྱབ་པས་ཐལ་འགྱུར་བའི་ལུགས་ལ་དེ་འདྲ་བའི་ལྟ་བ་ངན་པ་གཏན་ནས་མེད་ཅིང་ཤེར་མདོ་སྒྲ་ཇི་

• 196 • དྲང་ངེས་རྣམ་འབྱེད་ཀྱི་དོགས་དཔྱོད།
ས་
བཞིན་པ་ཡིན་པས། ཐལ་འགྱུར་བའི་ལུགས་ལ་གྲུབ་མཐའ་འོག་མའི་ཐུན་མོང་མིན་པའི་ལྟ་བ་བཤད་པའི་གཞུང་
དྲངས་ནས་ལྟ་ངན་ཉེར་བརྒྱད་ཡོད་པར་བསྒྲུབས་པ་ནི་མཁས་པས་བརྟག་ན་བཞད་གད་ཀྱི་གནས་ཡིན་པའི་ཕྱིར་
ཟེར་བ་སོགས་ལ་དཔྱད་གཞི་ཆེ། ཡང་ཁ་ཅིག རྩོམ་འཕྲོར། གང་ཟག་ཡིན་ན། གང་ཟག་ལ་མི་རྟོན་ཞེས་པའི་
གང་ཟག་ཡིན་པའི་ཁྱབ་ཅེས་གསུངས་པ་དེ་ཡིན་ན་མི་རྟོན་རྒྱུའི་གང་ཟག་ཡིན་པས་ཁྱབ་པ་ལ་དགོངས་ཀྱི། སྟོན་
པས་ཆོས་ལ་རྟོན་གྱི་གང་ཟག་ལ་མི་རྟོན་ཞེས་གསུངས་པས་ཆོས་ལ་རྟོན་པར་བསྒྲུབས་པ་དང་གང་ཟག་ལ་རྟོན་པ་
དགག་པ་ཡིན་ལ། དེ་ཡང་འཇིག་རྟེན་ན་ནུས་པ་ཅན་དུ་གྲགས་པ་མི་དང་མི་མིན་ལྷ་ཀླུ་ཡན་ཆད་ལ་སྐྱབས་འཚོལ་བ་
དང་ཡིད་ཆེས་པའི་གང་ཟག་གང་ཡང་རུང་བ་ཞིག་ཡོད་པས་དེ་དགག་པ་ཡིན་གྱི། དེ་ལྟ་བུ་མ་ཡིན་པའི་སྲོག་ཆགས་
ཕྲརགས་རྣམས་ལ་ཡིད་ཆེས་པ་སུ་ཡང་མེད་པས་སྟོན་པ་རྗེས་འབྲང་དང་བཅས་པས་དེ་དག་ལ་རྟོན་པ་དགག་པ་ལ་
དགོས་པ་ཅུང་ཟད་ཀྱང་མེད་པའི་ཕྱིར། དགོས་པ་ཅན་གྱི་ཚིག་ཡིན་ན། དེའི་སྐབས་ཀྱི་ཆོས་ཡིན་པས་ཁྱབ་ཅེས་
པའང་མི་འཐད་དེ། འཇོག་པོའི་གཙུག་རྒྱན་ལེན་པའི་བསྟན་བཅོས་དང་། མ་བག་མར་ལོངས་ཡིག་ཅེས་པའི་
ངག་གཉིས་ཀྱི་སྔ་མ་ལ་དགོས་པ་ཡོད་ཀྱང་སྒྲུབ་མི་ནུས། ཕྱི་མའི་དགོས་པ་སྒྲུབ་ནུས་ཀྱང་དམ་པའི་འདོད་བྱ་མ་ཡིན་
པའི་ཕྱིར་ཏེ། གསེར་ཕྲེང་ལས། རྟོག་ལྡན་བསྟན་བཅོས་ལ་འཇུག་པའི་གེགས་བཞི་སྟེ། འདི་ལྟར་འདི་ལ་དགོས་
པ་མེད་པ་དང་། ཡོད་ཀྱང་དེ་སྒྲུབ་མི་ནུས་པ་དང་ནུས་དེ་དམ་པའི་འདོད་བྱ་མ་ཡིན་པའི་ཕྱིར་དང་། ཡིན་ཀྱང་དེ་
སྒྲུབ་པའི་ཐབས་སླ་བ་གཞན་ཡོད་དམ་སྙམ་པའམ་ཡང་ན་དེ་འདི་ལ་མ་འབྲེལ་ལོ་སྙམ་པའོ། ། དེ་ལ་རིམ་པ་ལྟར་བྱ་
རོག་སོ་རྟོག་ལྟ་བུ་མ་ཡིན་པར་སྤྱིར་དགོས་པ་ཡོད་པ་དང་། དགོས་པ་དེ་ཡང་འཇོག་པོའི་གཙུག་རྒྱན་ལེན་པའི་
བསྟན་བཅོས་ལྟ་བུ་མ་ཡིན་པར་སྒྲུབ་ནུས་པ་དང་། སྒྲུབ་ནུས་ཀྱི་དགོས་པ་དེ་ཡང་མ་བག་མར་ལེན་པ་ལྟ་བུ་མ་ཡིན་
པར་སྐྱེས་བུའི་དོན་མཆོག་དང་། དགོས་པ་མཆོག་དེ་སྒྲུབ་པའི་ཐབས་ཀྱང་བསྟན་བཅོས་ལ་མ་འབྲེལ་བ་མཐོ་རིས་
ཀྱི་དོན་དུ་ཕྱུགས་ཀྱི་མཆོད་སྦྱིན་བྱེད་པ་ལྟ་བུ་མ་ཡིན་པར་བསྟན་བཅོས་འདི་ལ་འབྲེལ་བར་མཐོང་བ་ཙམ་གྱིས་
འཇུག་པས་བཞིར་གྲངས་ངེས་ཏེ། ཞེས་གསུངས་པའི་ཕྱིར། རྗོད་བྱེད་ཀྱི་སྒྲ་ཐམས་ཅད་མི་རྟོན་རྒྱུའི་ཚིག་ཡིན་
ཀྱང་མདོར་ཚིག་ལ་མི་རྟོན་ཞེས་པའི་ཚིག་ལ་དགོས་པ་ཅན་གྱི་ཚིག་དགོས་ཀྱི། དམྱལ་བ་བའི་ཨ་ཆུ་ཟེར་བ་ལྟ་བུ་ལ་
ཡིད་རྟོན་པ་སུའང་མེད་པས་དེ་ལ་རྟོན་པ་དགག་པ་ལ་དགོས་པ་ཅུང་ཟད་ཀྱང་མེད་པའི་ཕྱིར་རོ། ། གཏན་ལ་
དབབ་བྱའི་ཆོས་ཐམས་ཅད་དེའི་སྐབས་ཀྱི་དོན་ཞེས་བཤད་པའང་མི་འཐད་དེ། གཞན་དུ་ན་ཡོད་ན། དོན་ལ་
རྟོན་ཞེས་པའི་དོན་ཡིན་པས་ཁྱབ་བར་ ཐལ། ཡོད་ན་གཏན་ལ་དབབ་བྱའི་ཆོས་ཡིན་པས་ཁྱབ་པའི་ཕྱིར་ཏེ།
རྟགས་རིགས་མཐའ་དཔྱོད་ལས། ཆོས་ཐམས་ཅད་རིགས་པས་གཏན་ལ་དབབ་པའི་གཏན་ཚིགས་ཀྱི་རྣམ་གཞག་
བཤད་པ་ལ། ཞེས་གསུངས་པའི་ཕྱིར། རྩ་བར་འདོད་ན། སྐྱེ་བ་སྔ་ཕྱི་མེད་པར་སྟོན་པའི་བསྟན་པ་ལྟ་བ་གསུམ་

དྲང་ངེས་རྣམ་འབྱེད་ཀྱི་དོགས་དཔྱོད། • 197 •
ཆོས་ཅན། དེར་ཐལ། དེའི་ཕྱིར། འདོད་ན། དེ་ལ་ཡིད་རྟོན་རུང་བར་ཐལ། འདོད་པའི་ཕྱིར། འདོད་ན།
དེ་ལ་ཡིད་རྟོན་ན་ཉམས་པར་འགྱུར་གྱི་འཕེལ་བར་མི་འགྱུར་བའི་ཕྱིར་རོ། ། སྟོང་ཉིད་ལས་གཞན་པའི་ཆོས་ཐམས་
ཅད་དེའི་སྐབས་ཀྱི་དྲང་དོན་ཡིན་ཞེས་པའང་མི་འཐད་དེ། སྟོང་ཉིད་ལས་གཞན་པའི་ཆོས་ཡིན་ན། དེའི་སྐབས་
ཀྱི་དྲང་དོན་ཡིན་པས་མ་ཁྱབ་པའི་ཕྱིར། མ་གྲུབ་ན། བདེན་པ་གཉིས་ཀ་ཆོས་ཅན། མི་རྟོན་རྒྱུའི་དྲང་དོན་ཡིན་
པར་ཐལ། མ་གྲུབ་པ་དེའི་ཕྱིར། འདོད་ན། མི་རྟོན་རྒྱུའི་དེ་ལ་དེ་གཉིས་ཀ་ཡོད་པར་ཐལ། དེ་གཉིས་ཀ་དེ་ཡིན་
པའི་ཕྱིར་རོ། ། ལམ་གྱི་བསྒོམ་བྱའི་རྣམ་པ་ཐམས་ཅད་དེའི་སྐབས་ཀྱི་ངེས་དོན་ཡིན་ཞེས་བཤད་པའང་མི་འཐད་
པར་ཐལ། སྡུག་བདེན་མི་རྟག་པ་དེ་མ་ཡིན་པའི་ཕྱིར་ཏེ། དེ་དེའི་སྐབས་ཀྱི་ངེས་དོན་དུ་འཇོག་ཚུལ་མེད་པའི་ཕྱིར།
མ་གྲུབ་ན། དྲང་དོན་ལ་མི་སྟོན་ཞེས་པའི་དྲང་དོན་དང་། ངེས་དོན་ལ་རྟོན་ཞེས་པའི་ངེས་དོན་གཉིས་དོན་གཅིག་
པར་ཐལ་ལོ། ། གཞན་ཡང་དེ་ཆོས་ཅན། བརྗོད་བྱའི་དབང་དུ་བྱས་པའི་དེ་དང་རྗོད་བྱེད་ཀྱི་དབང་དུ་བྱས་པའི་
དེ་གཉིས་ལས། བརྗོད་བྱའི་དབང་དུ་བྱས་པའི་ངེས་དོན་ཡིན་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར།
ཁྱབ་སྟེ། དྲང་དོན་ལ་མི་རྟོན་ངེས་དོན་ལ་རྟོན་པ་ལ་དེ་གཉིས་ལས་མ་གསུངས་པའི་ཕྱིར། མ་ཁྱབ་མཚམས་ལ་
འདོད་ན། དེ་ཆོས་ཅན། ངེས་དོན་ཡིན་པར་ཐལ། འདོད་པའི་ཕྱིར། འདོད་ན། དོན་དམ་བདེན་པ་ཡིན་
པར་ཐལ། འདོད་པའི་ཕྱིར། ཁྱབ་སྟེ། ངེས་དོན་དང་། བརྗོད་བྱའི་དོན་གྱི་ངེས་དོན་དང་། དོན་དམ་བདེན་
པ་གསུམ་དོན་གཅིག དྲང་དོན་དང་། བརྗོད་བྱའི་དྲང་དོན་དང་། ཀུན་རྫོབ་བདེན་པ་རྣམས་དོན་གཅིག་ཡིན་
པའི་ཕྱིར་ཏེ། གཞུང་ཉིད་ལས། འདིའི་དོན་གཞན་དུ་དྲང་དགོས་མི་དགོས་ཀྱི་དབང་དུ་བྱས་ནས་དྲང་ངེས་
འཇོག་པ་ན་གསུང་རབ་ཉིད་དྲང་ངེས་ཀྱི་མཚན་གཞིར་གཟུང་ལ། གཞན་དུ་དྲང་དགོས་མི་དགོས་ཀྱི་དོན་ལ་དྲང་
ངེས་སུ་འཇོག་པ་ན་ཀུན་རྫོབ་དང་དོན་དམ་ལ་དྲང་ངེས་སུ་བྱ་སྟེ། ཞེས་གསུངས་པའི་ཕྱིར། གཞན་ཡང་དེ་བརྗོད་
བྱའི་དབང་དུ་བྱས་པའི་ངེས་དོན་དུ་བྱས་ནས་དེའི་དབང་དུ་བྱས་པའི་དྲང་དོན་ལ་མི་རྟོན་ངེས་དོན་ལ་རྟོན་པའི་
དོན་འཇོག་ཚུལ་ཡོད་ན། ཡིག་ཆར། ཀུན་རྫོབ་སྣ་ཚོགས་སུ་སྣང་བ་ལྟར་གནས་ལུགས་སུ་མི་བདེན། སྣང་བ་དེ་
ལྟར་དུ་བདེན་པས་སྟོང་པ་དེ་གནས་ལུགས་སུ་ཁས་ལེན་པ་ནི་བརྗོད་བྱའི་དབང་དུ་བྱས་པའི་དེའི་དོན་ཡིན་པའི་
ཕྱིར་ཏེ། ཞེས་དང་། དེ་ཡིན་པར་མ་ཟད་དེ་གཉིས་རིམ་པ་བཞིན་དུ་ཀུན་རྫོབ་ལ་མི་རྟོན་དོན་དམ་ལ་རྟོན་པའི་
དོན་དུའང་འཇོག་རིགས་པའི་ཕྱིར། ཞེས་གསུངས་པ་དང་དངོས་སུ་འགལ་བར་འགྱུར་བའི་ཕྱིར་རོ། ། དེར་མ་
ཟད་རྩོམ་འཕྲོར། ཁོ་ན་རེ། དེ་མི་འཐད་པར་ཐལ། སྲོག་གཅོད་པའི་ལས་དང་དམྱལ་བའི་སྡུག་བསྔལ་སོགས་
དོན་ལ་རྟོན་ཞེས་པའི་དོན་དང༌། ངེས་དོན་ལ་རྟོན་ཞེས་པའི་ངེས་དོན་གཉིས་ཀར་འགྲོ་ཚུལ་མེད་པའི་ཕྱིར་ཟེར་ན།
མ་གྲུབ་སྟེ། ཞེས་སོགས་བཤད་པའང་མི་འཐད་དེ་གཞན་དུ་ན་དེ་གཉིས་བརྗོད་བྱའི་དོན་གྱི་ངེས་དོན་དུ་འགྲོ་ཚུལ་

• 198 •
 དྲང་ངེས་རྣམ་འབྱེད་ཀྱི་དོགས་དཔྱོད།
ཨ་སམ ，- - ས་
ཡོད་དགོས། དེ་ལྟར་ན་དེ་གཉིས་གཙོ་བོར་སྟོན་པའི་མདོ་ལ་དྲང་ངེས་འབྱེད་ཚེ་དེ་གཉིས་ངེས་དོན་དུ་འཇོག་
དགོས། དེ་ལྟར་ན་དེའི་ཚེ་དེ་གཉིས་ཀུན་རྫོབ་བདེན་པ་མ་ཡིན་པར་འཇོག་དགོས་པས་སྐབས་འདིར་ཐལ་འགྱུར་
བའི་ལུགས་མ་ཡིན་པར་འགྱུར་རོ། ། གཞན་ཡང་དེ་གཉིས་ཆོས་ཅན། ངེས་དོན་ལ་རྟོན་ཞེས་པའི་ངེས་དོན་མ་
ཡིན་པར་ཐལ། ཁྱོད་དེར་འགྲོ་ཚུལ་ཡོད་ཅེས་པའི་ཞིབ་ཆ་འཐད་པའི་ཕྱིར། ཁྱབ་སྟེ། སྟོང་ཉིད་སྟོང་ཉིད་དུ་འགྲོ་
ཚུལ་མེད་པའི་ཕྱིར། རྩ་བར་འདོད་མི་ནུས་ཏེ། ལམ་གྱི་བསྒོམ་བྱའི་རྣམ་པ་ཡིན་པའི་ཕྱིར། རྟགས་ཁྱབ་ཁས།
གཞན་ཡང་། དེ་ལྟར་བཤད་མི་རིགས་པར་ཐལ། མདོ་གང་དང་གང་གི་དོན་ལ་དྲང་ངེས་འབྱེད་ཚེ་མདོ་དེའི་
བསྟན་བྱའི་གཙོ་བོ་ངེས་དོན་དུ་འཇོག་དགོས་ན། སྟོང་ཉིད་དེ་དྲང་དོན་ལ་མི་རྟོན་ཞེས་པའི་དྲང་དོན་དང་། ཀུན་
རྫོབ་བདེན་པ་དེ་ངེས་དོན་ལ་རྟོན་ཞེས་པའི་ངེས་དོན་དུ་འཇོག་ཚུལ་ཡོད་པར་ཐལ་བར་འགྱུར་བའི་ཕྱིར་ཏེ། ཀུན་
རྫོབ་བདེན་པ་གཙོ་བོར་དངོས་སུ་བསྟན་ནས་སྟོང་ཉིད་ཕལ་བའི་ཚུལ་དུའམ་ཤུགས་ལ་བསྟན་པའི་མདོ་ཡོད་པའི་
ཕྱིར་ཏེ། བདེན་སྟོང་སྒྱུ་མ་ལྟ་བུར་སྟོན་པའི་མདོ་ཡོད་པའི་ཕྱིར་ཏེ། ཆོས་ཐམས་ཅད་སྒྱུ་མ་ལྟ་བུར་སྟོན་པའི་མདོ་
ཡོད་པའི་ཕྱིར་རོ། ། གཞན་ཡང་། ངན་འགྲོའི་སྡུག་བསྔལ་གཙོ་བོར་སྟོན་པའི་མདོ་ལ་དྲང་ངེས་འབྱེད་ཚེ་དངོས་
བསྟན་གཙོ་བོའི་དོན་གཞན་དུ་དྲངས་ནས་དྲང་ངེས་འབྱེད་མི་དགོས་པར་ཐལ། དངོས་བསྟན་གཙོ་བོ་ངེས་དོན་དུ་
འཇོག་དགོས་པའི་ཕྱིར། རྟགས་ཁས། འདོད་ན། དེ་འདྲ་བའི་མདོ་ཆོས་ཅན། འདིའི་དོན་གཞན་དུ་དྲང་
དགོས་པའི་སྒོ་ནས་དྲང་དོན་དུ་འཇོག་པའི་མཚན་གཞི་དང་། ངན་འགྲོའི་སྡུག་བསྔལ་དེ་གཞན་དུ་དྲང་དགོས་
པའི་དོན་ལ་དྲང་དོན་དུ་འཇོག་དགོས་པའི་མཚན་གཞི་མ་ཡིན་པར་ཐལ་ལོ། ། འདོད་ན། ལེགས་བཤད་སྙིང་པོ་
དང་དངོས་སུ་འགལ་ལོ། ། གཞན་ཡང་རྩོམ་འཕྲོར། ལམ་ཐམས་ཅད་དེའི་སྐབས་ཀྱི་ཡེ་ཤེས་ཡིན། ཞེས་པ་དང་།
ལམ་ཐམས་ཅད་འདིའི་ཡེ་ཤེས་སུ་འགྲོ་ཚུལ་ཡོད་དེ། ཞེས་སོགས་བཤད་པའང་མི་འཐད་དེ། དེ་དེར་འགྲོ་ཚུལ་
ཡོད་ཅེས་པའང་སྤྱིར་དེ་དེ་མིན་ཀྱང་། ལྟོས་ས་ལ་ལྟོས་ནས་དེ་དེར་རུང་ཞེས་པ་ལྟ་བུ་ལ་དེ་དེར་འགྲོ་ཚུལ་ཡོད་ཟེར་
དགོས་པས་བཤད་ཚུལ་སྔ་ཕྱི་མི་མཐུན་ཞིང་། འཁོར་བའི་ཕུན་ཚོགས་ལ་ཞེས་པ་རྣམ་ཤེས་སུ་བྱས་པའི་ཚེ། འཁོར་
བའི་ཕུན་ཚོགས་ལ། ནས། བློ་གྲོས་མི་ཟད་པར་གསུངས་ལ། ཞེས་པའང་དཔྱད་དགོས་ཏེ། མདོ་དེའི་རྟོན་
བཞིའི་སྐབས་སུ་དེ་ལྟ་བུ་མ་བྱུང་བའི་ཕྱིར་རོ། ། བདེན་བཞི་ཤེས་པ་ཡེ་ཤེས་སུ་གསུངས་པས་ཀྱང་ལམ་ཐམས་ཅད་
དེ་ཡིན་པར་སྒྲུབ་མི་ནུས་པའི་ཕྱིར་ཟེར་བ་རྣམས་ལ་ཞིབ་ཏུ་དཔྱད་དགོས་སོ། ། ཁ་ཅིག་ན་རེ། སེམས་ཙམ་པའི་
ལུགས་ལའང་ཆོས་ལ་ཚིག་དོན་གཉིས། དོན་ལ་དྲང་ངེས་གཉིས་ཡོད་པར་ཐལ། ཡིག་ཆར། ཆོས་ལ་རྟོན་ཞེས་
པའི་ཆོས་དེ་ལུང་གི་ཆོས་ལ་འཇོག་རིགས་པར་ཐལ། རྟོན་པ་དང་པོའི་གོ་དོན་འཐད་པའི་ཕྱིར་ན་མ་ཁྱབ། ནས།
དེ་སྐད་དུ་འདི་ཉིད་ལས། ས་ཡི་དངོས་གཞི་ལས་གང་ཟག་ལ་མི་རྟོན་པར་ཆོས་ལ་རྟོན་པའི་ཆོས་ལ་ཚིག་དོན་གཉིས་

དྲང་ངེས་རྣམ་འབྱེད་ཀྱི་དོགས་དཔྱོད། • 199 •
དང༌། དོན་ལ་དྲང་ངེས་གཉིས་དང་། ངེས་དོན་ལ་རྣམ་ཤེས་ལ་མི་རྟོན་ཡེ་ཤེས་ལ་རྟོན་ཞེས་གསུངས་པ་ལྟ་
བུའོ། ། ཞེས་པ་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། གཞན་རྣམས་རུང་
ཡང་དོན་ལ་དྲང་ངེས་གཉིས་ཡོད་པར་སེམས་ཙམ་པས་མི་འདོད་པའི་ཕྱིར་ཏེ། སེམས་ཙམ་པའི་ལུགས་ལ་དྲང་
དོན་མེད་པའི་ཕྱིར་ཏེ། དྲང་ངེས་མདོར་བསྡུས་ལས། གཞན་ཡང་། ཁོ་རང་ངེས་དོན་ཡིན་ན། ཁོ་རང་དངོས་
སུ་སྟོན་པའི་མདོ་ངེས་དོན་གྱི་མདོ་ཡིན་དགོས་པར་ཐལ། ཁོ་རང་དྲང་དོན་ཡིན་ན། ཁོ་རང་དངོས་སུ་སྟོན་པའི་
མདོ་དྲང་དོན་གྱི་མདོ་ཡིན་དགོས་པའི་ཕྱིར། དེར་ཐལ། གང་ཟག་གི་བདག་དྲང་དོན་གང་ཞིག དེ་དངོས་སུ་
བསྟན་པའི་མདོ་དྲང་དོན་གྱི་མདོ་ཡིན་པའི་ཕྱིར། རྟགས་དང་པོ་གྲུབ་སྟེ། དེ་མེད་ངེས་ཡིན་པའི་ཕྱིར། ཁྱབ་སྟེ།
ཡོད་ན་ངེས་དོན་ཡིན་དགོས་པའི་ཕྱིར། རྟགས་ཕྱི་མ་གྲུབ་སྟེ། མདོ་ལས། དགེ་སློང་དག་ཁུར་ཡོད་དོ། ། ཁུར་
འཁུར་བ་བོ་ཡོད་དོ་ཞེས་པའི་མདོ་དེ་དྲང་དོན་གྱི་མདོ་ཡིན་པའི་ཕྱིར། ཁྱབ་སྟེ། མདོ་དེས་གང་ཟག་གི་གདགས་
གཞིའི་ཕུང་བོ་ལྔ་དང་། དེ་ལ་བརྟེན་ནས་བཏགས་པའི་གང་ཟག་གཉིས་ཀ་རང་རྐྱ་ཐུབ་པའི་རྫས་ཡོད་དུ་ཡོད་དོ་
ཞེས་དངོས་སུ་བསྟན་པའི་ཕྱིར། ཞེས་གསུངས་པའི་ཕྱིར་ཟེར་ན་བརྟག ཁ་ཅིག་ན་རེ། ལུང་འདིས་མདོ་དེ་གང་
ཟག་གི་བདག་ཡོད་པར་སྟོན་པའི་མདོ་ཡིན་ཞིང་དེར་མ་ཟད་རང་རྐྱ་ཐུབ་པའི་རྫས་ཡོད་ཀྱི་བདག་ཡོད་པར་སྟོན་
པའི་མདོའང་ཡིན་པར་གསུངས་ལ། མཐའ་དཔྱོད་དུའང་སྐྱེ་བ་སྔ་ཕྱི་མེད་པར་འདོད་པའི་རྒྱང་འཕེན་ལ་རྫས་ཡོད་
ཀྱི་བདག་མ་བསྟན་ན་ལས་འབྲས་ཀྱི་རྣམ་སྨིན་མྱོང་གཞིའི་སྐྱེ་བོ་འཇོག་མི་ཤེས་པས་རྫས་ཡོད་ཀྱི་བདག་བསྟན་པའི་
ཕྱིར། དེར་ཐལ། བདག་ཁས་ལེན་པ་རྣམས་ཆོས་བདག་དང་གང་ཟག་གི་བདག་གཉིས་ལས་གང་ཟག་གི་བདག་
སྟོན་པ་མཆོག་ཡིན་པའི་ཕྱིར་ཏེ། ཞེས་ཀྱང་གསུངས་པས། བདག་དང་རང་རྐྱ་ཐུབ་པའི་རྫས་ཡོད་ཀྱི་བདག་ཡོད་
པར་སྟོན་པའི་མདོ་ཡོད་ཅེས་པ་ཀུན་མཁྱེན་བླ་མའི་དགོངས་པ་དངོས་ཡིན་ནོ་ཞེས་ཟེར། ཡང་ཁ་ཅིག ཁྱོད་ཀྱི་
བཤད་ཚུལ་དེ་མི་འཐད་པར་ཐལ། གང་ཟག་གི་བདག་ཡོད་པར་སྟོན་པའི་མདོ་ཡོད་པར་ཁས་ལེན་མི་རིགས་པའི་
ཕྱིར་ཏེ། གཟུགས་མེད་པར་སྟོན་པའི་མདོ་མེད་པའི་ཕྱིར། ཁྱབ་སྟེ། ཡིག་ཆར། ཡང་ཁོ་ན་རེ། འདིར་བསྟན་
འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་པའི་ངོ་བོ་
དང་སྐྱེ་འགག་ལ་སོགས་པ་ཡོད་ཅེས་པའི་མདོ་ཚིག་བཀའ་སྩལ་པར་ཐལ། འདོད་པའི་ཕྱིར། འདོད་ན། འདིར་
བསྟན་འཁོར་ལོ་དང་པོར་གཟུགས་ནས་བྱང་ཕྱོགས་སོ་བདུན་གྱི་བར་གྱི་ཆོས་རྣམས་རང་གི་མཚན་ཉིད་ཀྱིས་གྲུབ་
པའི་ངོ་བོ་དང་སྐྱེ་འགག་ལ་སོགས་པ་ཡོད་ཅེས་བཀའ་སྩལ་པར་ཐལ། འདོད་པའི་ཕྱིར་ན་མ་ཁྱབ། ཁྱབ་པར་ཐལ།
དེར་དེ་རྣམས་རང་གི་མཚན་ཉིད་ཀྱིས་གྲུབ་ཅེས་སྟོན་པའི་མདོ་ཚིག་བཀའ་སྩལ་པའི་ཕྱིར་ཏེ། དེར་དེ་རྣམས་རང་
གི་མཚན་ཉིད་ཀྱིས་གྲུབ་པའི་ངོ་བོ་སོགས་ཡོད་ཅེས་པའི་མདོ་ཚིག་བཀའ་སྩལ་པའི་ཕྱིར་ན་མ་ཁྱབ། འོ་ན། ཤེས་

• 200 • དྲང་ངེས་རྣམ་འབྱེད་ཀྱི་དོགས་དཔྱོད།
རབ་སྙིང་པོར་གཟུགས་སོགས་མེད་ཅེས་བཀའ་སྩལ་པར་ཐལ། དེར་དེ་རྣམས་མེད་ཅེས་པའི་མདོ་ཚིག་ཡོད་པའི་
ཕྱིར། ཁྱབ་པ་ཁས། གཞན་ཡང་། དེར་དེ་རྣམས་མེད་ཅེས་སྟོན་པའི་མདོ་ཚིག་བཀའ་སྩལ་པར་ཐལ། དེར་དེ་
རྣམས་མེད་ཅེས་པའི་མདོ་ཚིག་བཀའ་སྩལ་པའི་ཕྱིར། ཁྱབ་པ་ཁས། རྟགས་གཉིས་ཀ་གྲུབ་སྟེ། དེར་གཟུགས་
མེད་སྒྲ་མེད་ཅེས་པའི་མདོ་ཚིག་ཡོད་པའི་ཕྱིར། རྩ་བར་འདོད་མི་རིགས་ཏེ། དེ་ལྟར་བསྟན་པ་ལ་དགོས་པ་མེད་
པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁོ་ན་རེ། དེ་མི་འཐད་པར་ཐལ། གཟུགས་སོགས་རང་གི་མཚན་
ཉིད་ཀྱིས་གྲུབ་པའི་ངོ་བོ་དང་སྐྱེ་འགག་སོགས་ཡོད་པར་སྟོན་དགོས་ཀྱི་གདུལ་བྱ་ཡོད་ལ། གཟུགས་མེད་པར་སྟོན་
དགོས་ཀྱི་གདུལ་བྱ་མེད་པས་མི་འདྲ་ལ། འདིར་བསྟན་འཁོར་ལོ་དང་པོའི་ཆེད་དུ་བྱ་བའི་གདུལ་བྱས་གཟུགས་
སོགས་རང་གི་མཚན་ཉིད་ཀྱིས་གྲུབ་པའི་སྐྱེ་འགག་སོགས་ཡོད་པར་འདོད་ལ། ཤེས་རབ་སྙིང་པོའི་ཆེད་དུ་བྱ་བའི་
གདུལ་བྱས་གཟུགས་མེད་པར་ཁས་མི་ལེན་པས་དེ་གཉིས་ལ་གདུལ་བྱའི་སྒོ་ནས་ཁྱད་པར་ཡོད་པས། གཟུགས་
སོགས་རང་གི་མཚན་ཉིད་ཀྱིས་གྲུབ་པའི་སྐྱེ་འགག་སོགས་ཡོད་པར་སྟོན་པའི་མདོ་ཡོད་ལ། གཟུགས་སོགས་མེད་
པར་སྟོན་པའི་མདོ་མེད་པར་ཁས་ལེན་དགོས་པའི་ཕྱིར། གཞན་དུ་ན་སྔར་མཐའ་དཔྱོད་གཉིས་ཀྱི་ལུང་དྲངས་ཟིན་
པ་དང་། འཇུག་པའི་ཊིཀ་ཆེན་ལས། གང་ཟག་ཀྱང་རྫས་སུ་ཡོད་པར་སྟོན་ཏེ། དེས་གདུལ་བའི་སྐྱེ་བོ་ལ་དེ་ཡོད་
པར་རྗེས་སུ་བསྟན་པས་རྗེས་སུ་འཛིན་པའི་ཕྱིར་རོ། ། ཞེས་སོགས་དང་། རྩ་ཤེས་ལས། བདག་གོ་ཞེས་ནི་བསྟན་
གྱུར་ཅིང་། ། བདག་མེད་ཅེས་ཀྱང་སྟོན་པར་འགྱུར། ། ཞེས་དང་། བཞི་བརྒྱ་བར། ཡོད་དང་མེད་དང་ཡོད་
མེད་དང་། ། གཉིས་ཀ་མིན་ཞེས་བསྟན་པའང་ཡོད། ། ཅེས་དང་། ལང་གཤེགས་ལས། ཇི་ལྟར་ནད་པ་ན་བ་ལ།
སྨན་པས་སྨན་རྣམས་སྟེར་བ་ལྟར། ། དེ་བཞིན་སངས་རྒྱས་སེམས་ཅན་ལ། ། ཅི་ཙམ་བཟོད་པའི་ཆོས་སྟོན་ཏོ། །
ཞེས་དང་། ཐེག་བསྡུས་ལས། བཅོམ་ལྡན་འདས་ཀྱིས་ལ་ལར་ནི་ཆོས་ཐམས་ཅད་རྟག་གོ་ཞེས་བསྟན། ལ་ལར་ནི་
མི་རྟག་གོ་ཞེས་བསྟན། ལ་ལར་ནི་རྟག་པ་ཡང་མ་ཡིན་མི་རྟག་པ་ཡང་མ་ཡིན་ནོ་ཞེས་བསྟན་པ་ཅི་ལ་དགོངས་ཏེ་
རྟག་ཅེས་བསྟན་ཞེ་ན། ཞེས་སོགས་དབུ་སེམས་ཀྱི་ལུང་རིགས་ཐམས་ཅད་དང་འགལ་བར་འགྱུར་བའི་ཕྱིར་ཟེར་བ་
སོགས་ལ་དཔྱད་དགོས་སོ། ། ཁ་ཅིག་ན་རེ། ངེས་དོན་གྱི་མདོའི་ཆེད་དུ་བྱ་བའི་གདུལ་བྱ་དེ་ཁོ་ན་ཉིད་རྟོགས་པའི་
སྔ་རོལ་ཏུ་ངེས་དོན་གྱི་མདོར་ཡིད་ཆེས་སྐྱེས་ཏེ་དེར་ཐོས་སོགས་ཀྱིས་འཇུག་པ་ཡོད་པའི་ཕྱིར་ཏེ། དཀའ་འགྲེལ་
རྩོམ་འཕྲོར། སྔ་མ་མི་འཐད་པར་ཐལ། དབང་རྣོན་ལའང་དེ་ཁོ་ན་ཉིད་རྟོགས་པའི་སྔོན་དུ་ངེས་དོན་གྱི་མདོར་
ཡིད་ཆེས་འབྱུང་བའི་ཕྱིར། ནས། འགྲེལ་ཆུང་གི་དོན་ཡང་དེ་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། ངེས་དོན་གྱི་མདོའི་ཆེད་དུ་བྱ་བའི་གདུལ་བྱ་དབང་རྣོན་
ཡིན་ན། ངེས་དོན་རྟོགས་པའི་ཁྱབ་པའི་ཕྱིར་ཏེ། དེར་འཇུག་པ་ལ་དགོས་པའམ་རྒྱུ་མཚན་ཡང་དག་མ་མཐོང་

དྲང་ངེས་རྣམ་འབྱེད་ཀྱི་དོགས་དཔྱོད། • 201 •
བར་དེར་ཞུགས་པ་མེད་པར་སྔར་ལུང་རིགས་ཀྱིས་གྲུབ་ཟིན་ལ། དེར་མ་ཟད་ངེས་དོན་གྱི་མདོའི་ཆེད་དུ་བྱ་བའི་
གདུལ་བྱ་ལ་དེ་ནས་བཤད་པ་ལྟར་གྱི་ལམ་ཉམས་སུ་ལེན་དགོས། དེ་ལ་སྟོང་ཉིད་རྟོགས་དགོས་པའི་ཕྱིར་ཏེ།
དཔེར་ན་དབུ་མ་འཇུག་པའི་ཆེད་དུ་བྱ་བའི་གདུལ་བྱས་དེར་བཤད་པའི་ལམ་ཉམས་སུ་ལེན་པ་ལ་སྟོད་ཉིད་རྟོགས་
དགོས་པས་དེ་ལ་སྟོང་ཉིད་རྟོགས་པས་ཁྱབ་པའང་ཁས་ལེན་དགོས་པའི་ཕྱིར་ཏེ། དབུ་མའི་མཐའ་དཔྱོད་ལས།
གཞན་ཡང་འཇུག་པའི་ཆེད་དུ་བྱ་བའི་གདུལ་བྱ་ལ་སྟོང་ཉིད་རྟོགས་པས་མ་ཁྱབ་པར་ཐལ། འདོད་པའི་ཕྱིར།
འདོད་མི་ནུས་ཏེ། འཇུག་པའི་བཤད་པ་ལྟར་གྱི་ལམ་ཉམས་སུ་ལེན་པ་ལ་སྟོང་ཉིད་རྟོགས་དགོས་པའི་ཕྱིར། ཞེས་
གསུངས་པའི་ཕྱིར། གལ་ཏེ་དབང་རྣོན་གྱིས་ངེས་དོན་གྱི་མདོ་ལ་ཡིད་ཆེས་སྐྱེས་ཏེ་དེ་ལ་ཐོས་སོགས་ཀྱིས་ཞུགས་
པའི་ཚེ་དེའི་ཆེད་དུ་བྱ་བའི་གདུལ་བྱ་མིན་གྱི། དེའི་རྗེས་དེས་ངེས་དོན་གྱི་མདོ་ལ་ཡིད་ཆེས་ཤུགས་དྲག་གམ་མི་ལྡོག་
པའི་དང་བ་སྐྱེས་ཚེ་དེའི་ཆེད་དུ་བྱ་བའི་གདུལ་བྱར་གྱུར་ཏེ། དཔེར་ན་མངོན་རྟོགས་རྒྱན་གྱི་ཆེད་དུ་བྱ་བའི་གདུལ་
བྱ་དབང་རྣོན་དང་འདྲ་བའི་ཕྱིར། ཁྱབ་སྟེ། ཕར་ཕྱིན་མཐའ་དཔྱོད་ལས། ཆོས་ཀྱི་རྗེས་འབྲང་རྣམས་གཅིག་ཏུ་
བྲལ་སོགས་ཀྱི་གཏན་ཚིགས་ལ་བརྟེན་ནས་གཞི་ལམ་རྣམ་གསུམ་བདེན་མེད་དུ་རྟོགས་པའི་སྒོས་ཡུམ་གྱི་ངོ་བོ་དང་
ནུས་པ་ལ་དང་བ་ཤུགས་དྲག་བསྐྱེད་པའི་ཕྱིར། ཞེས་གསུངས་པ་ལྟར་ཡིན་པའི་ཕྱིར་སྙམ་ན། འོ་ན། ངེས་དོན་
གྱི་མདོའི་ཆེད་དུ་བྱ་བའི་གདུལ་བྱ་ཡིན་ན། དེའི་བརྗོད་བྱ་ལ་ཚད་མས་སྒྲོ་འདོགས་ལྷག་མེད་དུ་ཆོད་པས་ཁྱབ་པར་
ཐལ། ཡིད་ཆེས་ཤུགས་དྲག་སྐྱེ་ཚུལ་འཐད་པའི་ཕྱིར། ཁྱབ་སྟེ། རྩོམ་འཕྲོར། དེ་དུས་ཡིད་ཆེས་རྙེད་ཀྱང་སླར་
དེའི་དོན་ལ་ཚད་མས་ངེས་པ་རྙེད་དེ་སྒྲོ་འདོགས་ལྷག་མེད་དུ་ཆོད་པ་ན་ཡིད་ཆེས་ཤུགས་དྲག་ཏུ་སོང་སྟེ་མི་ལྡོག་པའི་
དང་བ་སྐྱེ་བའི་ཕྱིར་ཏེ། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། དབང་རྣོན་དེས་ངེས་དོན་གྱི་མདོའི་
དགོས་སོགས་བཞི་ཚད་མས་མ་ངེས་ཀྱང་ཕལ་ཆེར་ཡོད་ལས་ཆེ་སྙམ་པའི་ཐེ་ཚོམ་གྱི་སྒོ་ནས་འཇུག་པ་ཡོད་པའི་ཕྱིར།
ཁྱབ་སྟེ། དེ་དེ་འདྲའི་འཇུག་ཚུལ་ཡིན་པའི་ཕྱིར་ཏེ། དབང་རྣོན་གྱིས་མདོ་དེ་ལ་གནོད་བྱེད་མི་འཇུག་པར་མཐོང་
ནས་མཐའ་གཅིག་ཏུ་མི་འཐད་པར་འཛིན་པའི་སྒྲོ་འདོགས་ཆོད་ལ། རྩེ་གཉིས་པའི་སྒྲོ་འདོགས་ཆོད་ཟིན་པ་མིན་
ཡང་། དོན་འགྱུར་ཙམ་ལས་ཆ་མཉམ་པའི་ཐེ་ཚོམ་ཡང་ཆེར་མི་འབྱུང་བས་དེ་ལ་ཡིད་ཆེས་རྙེད་པར་བཞག་ཆོག་
པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། ཐེ་ཚོམ་ལས་ཀྱང་འཇུག་ཕྱིར་རོ། ། ཞེས་པའི་དོན་དུ་རྩོམ་འཕྲོར་
གསུངས་ཚུལ་དེ་ཡིན་པའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། དེ་ཁོ་ན་ཉིད་རྟོགས་པ་ལ་ངེས་
དོན་གྱི་མདོར་ཡིད་ཆེས་རྙེད་དགོས་པར་མ་ཟད། དེའི་ཚེ་དེ་སྟོན་པའི་དགེ་བའི་བཤེས་གཉེན་ཡང་བསྟེན་དགོས་
པའི་ཕྱིར་ཏེ། དཀའ་འགྲེལ་རྩོམ་འཕྲོར། དེ་ལྟར་མ་ཡིན་ན་དེ་ཁོ་ན་ཉིད་རྟོགས་པའི་སྔོན་དུ་དེ་སྟོན་པའི་བཤེས་
གཉེན་བསྟེན་མི་དགོས་པར་ཐལ། དེ་འདྲ་བའི་བཤེས་གཉེན་ངོས་ཟིན་པ་དང་དེ་ལ་ཡིད་ཆེས་སྐྱེས་ནས་བསྟེན་པ་

• 202 • དྲང་ངེས་རྣམ་འབྱེད་ཀྱི་དོགས་དཔྱོད།
བསམ་
ལ་དེ་ཁོ་ན་ཉིད་རྟོགས་དགོས་པའི་ཕྱིར་ཏེ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་
ཚུལ་མི་འཐད་པར་ཐལ། དེ་ཁོ་ན་ཉིད་རྟོགས་པ་ལ་དེའི་སྔོན་དུ་ངེས་དོན་གྱི་གསུང་རབ་ངོས་འཛིན་དགོས་པའང་
མ་ཡིན་ལ། དེ་ལ་དེའི་སྔོན་དུ་བཤེས་གཉེན་བསྟེན་དགོས་པའང་མ་ཡིན་པའི་ཕྱིར། དང་པོ་དེར་ཐལ། དེའི་སྒྲུབ་
བྱེད་སྔར་བཀོད་ཟིན་ཅིང་། དེར་མ་ཟད་དབུ་མ་བས་ཕྱི་རྒོལ་དངོས་སྨྲ་བ་ལ་སྟོང་ཉིད་སྒྲུབ་བྱེད་ཀྱི་རྟགས་སྦྱོར་དང་
ཐལ་འགྱུར་གང་རུང་གིས་དབུ་མའི་ལྟ་བ་སྐྱེད་ཚུལ་ཡོད་པའི་ཕྱིར་ཏེ། དབུ་མ་ལ་འཇུག་པ་ལས། དངོས་རྣམས་
མཐའ་དག་དངོས་པོ་མེད་པར་རྟོགས་སུ་གཞུག་པར་ནི། ། ཞེས་དང་། འཇུག་པའི་ཊཱིཀ་ཆེན་ལས། གཞན་ཡང་
ཇི་ལྟར་སྒྱུ་མ་དང་རྨི་ལམ་ལ་སོགས་པ་ཕྱི་རྒོལ་རང་གི་ཕྱོགས་ལའང་གྲུབ་པའི་དཔེ་ཁོ་ནས་ཕྱི་རྒོལ་གྱི་འཇིག་རྟེན་གྱིས་
དངོས་པོ་རྣམས་མཐའ་དག་དབུ་མ་པས་དངོས་པོ་སྟེ་རང་བཞིན་གྱིས་གྲུབ་པ་མེད་པར་རྟོགས་སུ་གཞུག་པར་ནི་ཆེས་
སླ་བ་ཞེས་དང་། འདིར་རྟགས་སྦྱོར་མ་བཀོད་ཀྱང་ཐལ་འགྱུར་ཙམ་གྱིས་ཕྱི་རྒོལ་ལ་ལྟ་བ་སྐྱེད་ནུས་པའི་ཕྱིར་ཏེ།
ལམ་རིམ་ལས། དེའི་ཕྱིར་དངོས་པོ་རྣམས་ལ་རང་བཞིན་མེད་པ་ཡང་དེ་ལ་བརྟེན་ནས་ངེས་པར་འགྱུར་ཏེ། འདི་
ནི་ཐལ་འགྱུར་བྱས་པའི་ཚེ་དེའི་བྱེད་པ་ལ་བརྟེན་ནས་རྗེས་དཔག་སྐྱེས་པ་ཡིན་གྱི། དངོས་སུ་དམ་བཅའ་སྒྲུབ་པའི་
སྦྱོར་ངག་མེད་དོ། ། ཞེས་གསུངས་པའི་ཕྱིར། ཁྱབ་སྟེ། ཕྱི་རྒོལ་ལ་ལྟ་བ་སྐྱེད་མི་ནུས་ན་རྒྱ་བོད་ཀྱི་དབུ་མའི་
གཞུང་དུ་མར་དགག་བྱའི་བདག་གཉིས་འགོག་བྱེད་ཀྱི་རྟགས་སྦྱོར་དང་ཐལ་འགྱུར་མཐའ་ཡས་པ་གསུངས་པ་
རྣམས་དོན་མེད་དུ་ཐལ་བར་འགྱུར་བའི་ཕྱིར་རོ། ། རྟགས་གཉིས་པ་དེར་ཐལ། གདུལ་བྱ་ཤིན་ཏུ་དབང་རྣོན་
གྱིས་བླ་མས་རང་ལ་སྟོང་ཉིད་ཀྱི་དོན་མ་བཤད་ཀྱང་སྟོང་ཉིད་རྟོགས་པ་ཡོད་པའི་ཕྱིར་ཏེ། དབུ་མའི་མཐའ་དཔྱོད་
ལས། རྡོར་གཅོད་དང༌། བརྒྱད་སྟོང་པ་དང་། རྩ་ཤེས་ཀྱི་ཆེད་དུ་བྱ་བའི་གདུལ་བྱ་དབང་རྣོན་སྟོང་ཉིད་རྟོགས་
མ་ཐག་པ་གསུམ་རེ་རེ་ནས་ཆོས་ཅན། གཞན་དོན་སྐབས་ཀྱི་རྟགས་ཡང་དག་ལ་བརྟེན་ནས་སྟོང་ཉིད་རྟོགས་པར་
ཐལ། སྟོང་ཉིད་རྟོགས་མ་ཐག་པ་ཡིན་པའི་ཕྱིར། ཁྱབ་པ་ཁས། རྟགས་གྲུབ་སྟེ། དེ་གསུམ་ཡོད་པའི་ཕྱིར།
འདོད་ན། གདུལ་བྱ་དེ་གསུམ་རེ་རེ་ནས་ཆོས་ཅན། གཞུང་དེ་གསུམ་གྱི་དོན་འགྲེལ་བའི་ཚུལ་གྱིས་མ་བཤད་པར་
རྟོགས་མི་ནུས་པར་ཐལ། དེ་བཤད་དགོས་པར་མ་ཟད། རྒོལ་བའི་རྩོད་ཟླ་མ་བྱས་བར་དུ་རྟོགས་མི་ནུས་པའི་ཕྱིར།
L
རྟགས་སོང་། འདོད་མི་ནུས་ཏེ། འགྲེལ་བ་མེད་ཀྱང་གཞུང་དེ་ཁོ་ན་ལ་བརྟེན་ནས་གཞུང་དེའི་དོན་རྟོགས་ནུས་
པའི་གང་ཟག་ཡིན་པའི་ཕྱིར། དེར་ཐལ། ཁྱོད་དེའི་ཆེད་དུ་བྱ་བའི་གདུལ་བྱ་དབང་ནོན་ཡིན་པའི་ཕྱིར། ཁྱབ་པ་
གྲགས་ཆེ་ཞིང་། རྩ་འགྲེལ་གྱི་ཆེད་དུ་བྱ་བའི་གདུལ་བྱ་ལ་རྣོ་རྟུལ་ཆེན་པོ་བཤད་པ་སོགས་དུ་མས་གྲུབ། བྱས་པ་ལ་
ཁོ་ན་རེ། འོ་ན། དེ་དག་ལ་བླ་མས་དེའི་དོན་མ་བཤད་པར་ཡང་རྟོགས་ནུས་པས་ཁྱབ་པར་ཐལ། ཁྱོད་ཀྱིས་སྒྲུབ་
ཚུལ་འཐད་པའི་ཕྱིར་ན། མ་ཁྱབ་སྟེ། དེ་འདྲའི་དབང་རྣོན་ལ་དེ་ལྟར་རྟོགས་ནུས་པ་གཅིག་ཀྱང་ཡོད་ལ་གཞན་

དྲང་ངེས་རྣམ་འབྱེད་ཀྱི་དོགས་དཔྱོད། • 203 •
རྣམས་ལའང་དངོས་བསྟན་བསྐྱར་ཙམ་གྱིས་རྟོགས་ཤིང་འགྲེལ་བ་མི་དགོས་པའི་ཕྱིར། ཞེས་གསུངས་པའི་ཕྱིར།
དེས་ན་གཞུང་འདི་དང་ལམ་རིམ་དུ་དེ་ཁོ་ན་ཉིད་རྟོགས་པ་ལ་ངེས་དོན་གྱི་གསུང་རབ་ལ་བརྟེན་དགོས་ཞེས་པ་དང་།
དེ་ལ་གསུང་རབ་ཀྱི་དྲང་ངེས་འབྱེད་དགོས་ཞེས་གསུངས་པ་ལྟར་ལྟ་བ་འཚོལ་བའི་གང་ཟག་གིས་དེ་ལྟར་བརྟེན་
དགོས་ཀྱང་། དངོས་སྨྲ་བ་རྣམས་ཀྱིས་སྔོན་དུ་ངེས་དོན་གྱི་གསུང་རབ་ངོས་མ་བཟུང་བར་དབུ་མ་པའི་རྟགས་ཐལ་
གང་རུང་ལ་བརྟེན་ནས་སྟོང་ཉིད་རྟོགས་པ་ལ་འགལ་བ་ཅུང་ཟད་ཀྱང་མེད་པའི་ཕྱིར་རོ། ། གཞན་ཡང་བླ་མས་
ཀྱང་མ་བཤད་ལ་རྒོལ་བས་ཀྱང་རྟགས་ཐལ་གང་རུང་མ་བཀོད་པར་སྟོང་ཉིད་རྟོགས་པ་ཡོད་དེ། བསྟན་བཅོས་
རྣམས་སུ་རྟགས་ཐལ་གྱི་རྣམ་བཞག་བཤད་པ་མཐོང་ཞིང་ཐོས་པ་ལ་བརྟེན་ནས་ཀྱང་དེ་རྟོགས་པ་ཡོད་པའི་ཕྱིར་ཏེ།
རྣམ་འགྲེལ་ཐར་ལམ་གསལ་བྱེད་ལས། སྐབས་འདིར་གཞན་དོན་རྗེས་དཔག་ཞར་ལ་བསྟན་པ་ནི། ཕྱི་རྒོལ་ལ་
བརྗོད་པ་ལས་བསྒྲུབ་བྱ་ལ་རྟོགས་པ་སྐྱེ་བ་ལྟར། རྒོལ་བས་དངོས་སུ་བཀོད་པ་ལ་མི་ལྟོས་པར་བསྟན་བཅོས་སུ་བྲིས་
པ་མཐོང་ཞིང་བསམ་པ་ལས་ཀྱང་བསྒྲུབ་བྱ་ལ་རྟོགས་པ་སྐྱེ་ཞིང་། དེ་ཡང་སྦྱོར་བའི་སྒོ་ནས་གཉིས་ཡིན་ནོ་ཞེས་
གསུངས་པའི་ཕྱིར། ཁྱབ་སྟེ། དེ་ཙམ་ལ་དབུ་སེམས་མི་མཐུན་པ་མེད་དེ། དེ་གཉིས་ཀའི་ལུགས་ལ་རང་དོན་
སྐབས་ཀྱི་རྟགས་ཡང་དག་ཡོད་པའི་ཕྱིར་རོ། ། ཡང་ཁོ་ན་རེ། ཐལ་འགྱུར་ལ་བརྟེན་ནས་སྟོང་ཉིད་རྟོགས་ཚུལ་
བཤད་པ་མི་འཐད་དེ། གཞན་དུ་ན་མྱུ་གུ་ཆོས་ཅན། རྟེན་འབྲེལ་མ་ཡིན་པར་ཐལ། བདེན་པར་གྲུབ་པའི་ཕྱིར་
ཞེས་པའི་ཐལ་འགྱུར་འགོད་པ་སྐབས་བབས་ཀྱི་གང་ཟག་ལ་མྱུ་གུ་བདེན་མེད་རྟོགས་ཁ་མ་ཡོད་པར་ཐལ་བར་འགྱུར་
ཏེ། དེ་ལྟར་ན་མྱུ་གུ་བདེན་གྲུབ་ཏུ་ཁས་ལེན་པའི་གང་ཟག་མ་ཡིན་པར་འགྱུར་བའི་ཕྱིར་ཟེར་ན། སྐྱོན་མེད་དེ།
དེ་འདྲ་བའི་ཐལ་འགྱུར་འགོད་པ་སྐབས་བབས་ལ་མྱུ་གུ་བདེན་གྲུབ་ཏུ་བདེན་ཞེན་གྱིས་དམ་བཅའ་བ་གཅིག་དང་།
མྱུ་གུ་བདེན་མེད་དུ་ཡིད་དཔྱོད་ཀྱིས་ངེས་པ་དང་ཐེ་ཚོམ་གསུམ་རེ་རེ་ཅན་དང་། རྟེན་འབྲེལ་གྱི་རྟགས་ཀྱིས་མྱུ་གུ་
བདེན་མེད་དུ་སྒྲུབ་པའི་ཕྱི་རྒོལ་ཡང་དག་ཀྱང་ཡོད་པའི་ཕྱིར་ཏེ། དབུ་མའི་མཐའ་དཔྱོད་ལས། མྱུ་གུ་ཆོས་ཅན།
རྟེན་འབྲེལ་མ་ཡིན་པར་ཐལ། བདེན་པར་གྲུབ་པའི་ཕྱིར། ཞེས་པའི་ཐལ་འགྱུར་དེ་སྒྲུབ་བྱེད་འཕེན་པའི་ཐལ་
འགྱུར་ཡང་དག་ཏུ་སོང་བའི་བྱེད་པ་ལ་བརྟེན་ནས་སྐྱེས་པའི་མྱུ་གུ་བདེན་མེད་དུ་རྟོགས་པའི་རྗེས་དཔག་ཡོད་པར་
ཐལ། འགལ་བརྗོད་ལ་འདོད་ཚུལ་དེའི་ཕྱིར། འདོད་ན། དེ་འདྲའི་ཐལ་འགྱུར་སྒྲུབ་བྱེད་འཕེན་པའི་ཐལ་
འགྱུར་ཡང་དག་ཏུ་འགོད་པ་སྐབས་སུ་བབས་པའི་གང་ཟག་དང་། མྱུ་གུ་བདེན་མེད་དུ་རྟོགས་པའི་རྗེས་དཔག
རང་རྒྱུད་ལ་སྐྱེ་ཁ་མའི་གང་ཟག་གི་གཞི་མཐུན་ཡོད་པར་ཐལ། འདོད་པ་དེའི་ཕྱིར། འདོད་ན། རྟེན་འབྲེལ་གྱི་
རྟགས་ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་བབས་པའི་གང་ཟག་དང་། དེ་འདྲའི་སྒྲུབ་བྱེད་འཕེན་པའི་ཐལ་
འགྱུར་ཡང་དག་འགོད་པ་སྐབས་སུ་བབས་པའི་གང་ཟག་གི་གཞི་མཐུན་ཡོད་པར་ཐལ། འདོད་པའི་ཕྱིར་ན། ཁ་

• 204 • དྲང་ངེས་རྣམ་འབྱེད་ཀྱི་དོགས་དཔྱོད།
ཅིག་འདིར་མ་ཁྱབ་ཟེར་ཡང་ཚད་ཞེན་ཡིན། ཁོ་བོ་འདོད་དོ། ། འདོད་ན། དེ་འདྲ་བའི་གང་ཟག་ཁོ་ཁོ་རང་ཡིན་
པར་ཐལ། དེ་འདྲའི་གཞི་མཐུན་ཡིན་པ་ཡོད་པ་དེའི་ཕྱིར། འདོད་ན། དེ་འདྲའི་གང་ཟག་ཆོས་ཅན། མྱུ་གུ་
བདེན་གྲུབ་ཏུ་བདེན་ཞེན་གྱིས་འདོད་པའི་གང་ཟག་ཡིན་པར་ཐལ། དེ་འདྲ་བའི་ཐལ་འགྱུར་འགོད་པ་སྐབས་
བབས་ཀྱི་གང་ཟག་ཡིན་པའི་ཕྱིར་ན་འདིར་མ་ཁྱབ་སྟེ། དེ་འདྲ་བའི་ཐལ་འགྱུར་འགོད་པ་སྐབས་བབས་ལ་སྟོང་
ཉིད་རྟོགས་རུང་ཡིན་ཀྱང་བདེན་ཞེན་གྱིས་དམ་བཅའ་བ་གཅིག་དང་། དོན་འགྱུར་གྱི་ཐེ་ཚོམ་ཅན་སོགས་དུ་མ་
ཡོད་པའི་ཕྱིར། དེར་ཐལ། སྟོང་ཉིད་རྟོགས་པའི་སྣོད་རུང་གི་དངོས་སྨྲ་བ་ལྟ་བུ་དེ་དང་པོ་དང༌། དེ་འདྲ་བའི་
དངོས་སྨྲ་བས་དབུ་མའི་བསྟན་བཅོས་ལ་སྦྱངས་པས་ཐེ་ཚོམ་དོན་མཐུན་ཐོབ་པ་ལྟ་བུ་གཉིས་པ་ཡིན་པའི་ཕྱིར། རྩ་
བར་འདོད་མི་ནུས་ཏེ། རྟེན་འབྲེལ་གྱི་རྟགས་ཀྱིས་མྱུ་གུ་བདེན་མེད་དུ་སྒྲུབ་པ་སྐབས་སུ་བབས་པའི་གང་ཟག་ཡིན་
པའི་ཕྱིར། རྟགས་སོང་། ཁྱབ་སྟེ། དེ་འདྲའི་རྟགས་ཡང་དག་འགོད་པ་སྐབས་བབས་ཀྱི་གང་ཟག་དེ་ལ་མྱུ་གུ་
བདེན་མེད་དུ་ཡིད་དཔྱོད་ཀྱིས་ངེས་པ་གཅིག་དང་། དོན་འགྱུར་གྱི་ཐེ་ཚོམ་མམ་རྩེ་གཉིས་མཚུངས་པའི་ཐེ་ཚོམ་
ཅན་གང་རུང་གཅིག་དགོས་ཀྱི། བདེན་ཞེན་ཤིན་ཏུ་ཆེ་བ་དང་བདེན་མེད་རྟོགས་ཟིན་པ་དག་དེ་སྒྲུབ་ཀྱི་སྐབས་
བབས་ཀྱི་ཕྱི་རྒོལ་དུ་མི་རུང་བའི་ཕྱིར། ཞེས་གསུངས་པའི་ཕྱིར། ཁོ་ན་རེ། འོ་ན། སྦྱོར་བ་དེ་སྒྲུབ་ཀྱི་ཕྱི་རྒོལ་ཡང་
དག་དབུ་མ་བ་མ་ཡིན་པར་ཐལ། དེ་ལ་ཆ་མཉམ་པའི་ཐེ་ཚོམ་ཅན་ཡང་ཡོད་པའི་ཕྱིར་ཟེར་ན། འདི་སྐོར་ལ་
དཔྱད་པར་བྱ་བ་མང་ཡང་ཕར་ཕྱིན་མཐའ་དཔྱོད་དུ་དབུ་མ་པར་གསུངས་པས་དབུ་མ་པ་ཡིན་ཏེ། དེ་ལྟ་བུའི་དབུ་
མ་བ་ཡོད་པར་མ་ཟད། སྟོང་ཉིད་མ་རྟོགས་པའི་ཐལ་རང་གཉིས་ཀྱང་ཡོད་པའི་ཕྱིར་ཏེ། དབུ་མའི་མཐའ་དཔྱོད་
ལས། གཞན་ཡང་། སྟོང་ཉིད་རྟོགས་ཁ་མ་ཡིན་ན། དངོས་སྨྲ་བ་ཡིན་དགོས་པར་ཐལ། དེ་ཡིན་ན།འདིའི་
དངོས་བསྟན་གྱི་ཕྱི་རྒོལ་ཡིན་དགོས་པའི་ཕྱིར། ཁྱབ་རྟགས་ཁས། འདོད་མི་ནུས་ཏེ། སྟོང་ཉིད་རྟོགས་ཁ་མའི་
ཐལ་རང་གཉིས་ཡོད་པའི་ཕྱིར། དེར་ཐལ། དེ་འདྲ་བའི་དབུ་མ་རང་རྒྱུད་པ་ཡོད་པར་མ་ཟད་དེ་འདྲའི་ཐལ་
འགྱུར་བ་གཅིག་ཀྱང་ཡོད་པའི་ཕྱིར། དེར་ཐལ། སྟོང་ཉིད་ཡིད་དཔྱོད་ཀྱིས་ངེས་པའམ་ཐལ་འགྱུར་བའི་གཞུང་ལ་
གོ་བ་ཡང་དག་ཐོབ་ནས་དེ་ལྟར་ཁས་ལེན་ཀྱང་ཚད་མས་ངེས་པ་མ་ཐོབ་པ་ཡོད་པའིཕྱིར་དང་། དེ་འདྲ་དེ་སྟོང་ཉིད་
ལ་ཐོས་བྱུང་གི་ཤེས་རབ་ཐོབ་ཀྱང་བསམ་བྱུང་གི་ངེས་པ་མ་ཐོབ་པས་སྟོང་ཉིད་ཚད་མས་རྟོགས་དགོས་སུ་བཞག་
དགོས་པའི་ཕྱིར་ཏེ། རིན་པོ་ཆེ་གསུམ་གྱི་གཏམ་གྱིསྦྱོར་བ་ལས། གལ་ཏེ་ཡང་དག་དམ་བཅའ་ཙམ་ཞིག་གིས། །
ངེས་པ་རྙེད་ཀྱང་སྒྲུབ་དང་སུན་འབྱིན་གྱི། ། ཚད་མའི་སྟོབས་ཀྱིས་ཐེ་ཚོམ་མ་ཆོད་ཕྱིར། ། འདམ་ལ་བཏབ་པའི་
ཕུར་བ་བཞིན་འགྱུར་བའི། ། ཡང་དག་བག་ཆགས་བརྟན་པོ་འཇོག་མི་ནུས། ། ཞེས་གསུངས་པའི་ཕྱིར། འདི་ལ་
ཚད་མ་དངམི་འགལ་ཚུལ་དང་། ཡུལ་ལ་ལྟོས་ནས་དམ་བཅའ་ཡང་དག་ཡིན་ཀྱང་ཡུལ་ཅན་ལ་ལྟོས་ནས་དམ་

དྲང་ངེས་རྣམ་འབྱེད་ཀྱི་དོགས་དཔྱོད། • 205 •
བཅའ་ཡང་དག་ཏུ་སོང་བ་མ་ཡིན་པའི་ཞིབ་ཆ་ཤེས་པར་བྱའོ། ཞེས་གསུངས་པའི་ཕྱིར། འོན་ཀྱང་ལུང་འདིས་
འཇུག་པའི་ཊཱིཀ་ཆེན་ལས། འདིས་ནི་བདེན་མེད་སྒྲུབ་པའི་གཏན་ཚིགས་རྟེན་འབྲེལ་ལྟ་བུ་ལ། བདེན་མེད་ཀྱིས་
ཁྱབ་པ་མཐུན་དཔེའིསྟེང་དུ་མ་ངེས་པར་བདེན་མེད་ཆོས་ཅན་གྱི་སྟེང་དུ་ཚད་མས་ངེས་པ་བྱར་མེད་པར་གསུངས་
སོ། ། ཞེས་དང་། རང་འགྲེལ་ལས་ཇི་ལྟར་རྨི་ལམ་དང་སྒྱུ་མ་ལ་སོགས་པ་རང་གི་ཕྱོགས་ལ་གྲུབ་པའི་དཔེ་རྣམས་ཁོ་
ནས། ཞེས་སོགས་ཀྱི་དངོས་བསྟན་གྱི་ཕྱི་རྒོལ་ལ་དངོས་སྨྲ་བས་ཁྱབ་པར་གསུངས་པ་སོགས་ལ་དཔྱད་གཞི་ཤིན་ཏུ་
ཆེ། གཞན་ཡང་། ངེས་དོན་རྟོགས་པ་ལ་དེ་སྟོན་པའི་བཤེས་གཉེན་བསྟེན་དགོས་པ་མ་ཡིན་པར་ཐལ། གཞན་དུ་
ན་བསྟན་བཅོས་དེའི་བཤེས་གཉེན་བསྟེན་པའི་ཆོས་སྐོར་ལ་བློ་སྦྱོང་བའི་བསྟན་བཅོས་དེའི་ཆེད་དུ་བྱ་བའི་གདུལ་བྱ་
ཡང་ཡིན་ལ་སྐྱབས་འགྲོ་རང་རྒྱུད་ལ་མ་སྐྱེས་པའི་གང་ཟག་ཡོད་པར་འགྱུར་ཞིང་། དེ་ལྟར་ན་བསྟན་བཅོས་དེའི་
ཆེད་དུ་བྱ་བའི་གདུལ་བྱ་ལ་ཕྱི་རོལ་པ་ཡོད་པར་འགྱུར་བའི་ཕྱིར་ཏེ། དེ་ལྟར་དུ་འཇམ་དཔལ་ཞལ་ལུང་ལས། དང་
པོ་ནི། མཁས་པ་ཁ་ཅིག ཆོས་ཐམས་ཅད་ཀྱི་ཐོག་མ་བཤེས་གཉེན་བསྟེན་ཚུལ་ཁོ་ན་ཡིན་པས་དེའི་སྔོན་དུ་འགྲོ་
བའི་ཆོས་གཞན་མེད་པར་འཆད་ཅིང་དེ་ལ་དག་ཁུངས་སུ་བྱེད་པ་མང་དུ་སྣང་ཡང་། དེ་ལྟར་ན་བཤེས་གཉེན་
བསྟེན་པའི་ཆོས་སྐོར་ལ་བློ་སྦྱོང་བའི་བྱང་ཆུབ་ལམ་གྱི་རིམ་པའི་ཆེད་དུ་བྱ་བའི་གདུལ་བྱ་ཡང་ཡིན་ལ། དཀོན་
མཆོག་གསུམ་ལ་སྐྱབས་སུ་མ་སོང་བ་ཡང་ཡིན་པ་ཞིག་ཁས་ལེན་དགོས་པར་འགྱུར་ཞིང་། དེ་ལྟ་བུའི་གདུལ་བྱ་དེ་
སྐྱབས་སུ་མ་སོང་བའི་རྒྱུ་མཚན་གྱིས་ནང་བ་སངས་རྒྱས་པའི་གྲལ་དུ་མི་ཆུད་དེ། ཕྱི་ནང་གི་ཁྱད་པར་སྐྱབས་འགྲོས་
འབྱེད་པར་ཇོ་བོ་རྗེ་དང་ཤཱནྟི་པ་བཞེད་ཅིང་། བསྟན་པ་ལ་འཇུག་པའི་སྒོ་དམ་པ་སྐྱབས་འགྲོ་ཡིན་པ་བྱང་ཆུབ་ལམ་
གྱི་རིམ་པའི་ས་བཅད་ལས་གསུངས་སོ། ། ཞེས་གསུངས་པའི་ཕྱིར་རོ། ། དེ་ལ་ཁོ་ན་རེ། དེ་ལྟར་ཁས་ལེན་མི་
རིགས་ཏེ། དེ་ཕུར་ལྕོག་བྱམས་པ་རིན་པོ་ཆེས་བཀག་པའི་ཕྱིར་ཏེ། དེ་ཉིད་ཀྱི་ཟིན་བྲིས་ལས། ཆོས་ཐམས་ཅད་
ཀྱི་ཐོག་མ་བཤེས་གཉེན་བསྟེན་ཚུལ་ཡིན་པ་མི་འཐད་ཅིང་། སྐྱབས་འགྲོ་ཐོག་མ་ཡིན་དགོས་པར་གསུངས་པ་ལ།
སྐྱབས་འགྲོའི་སྔོན་དུ་ཡང་། ཉེས་དམིགས་ལ་འཇིགས་པ། ཡོན་ཏན་ལ་དད་པ་སོགས་བླ་མས་བསྟན་པ་ལས་སྐྱེ་
དགོས་པས། དེ་ལ་ཡང་བཤེས་གཉེན་བསྟེན་ཚུལ་སྔོན་དུ་འགྲོ་དགོས་པ། པོ་ཏོ་པས། མན་ངག་ཐམས་ཅད་
བསྡུས་པའི་འགོ་ནི། ། བཤེས་གཉེན་དམ་པ་མི་བཏང་བ་ཡིན། ། ཞེས་དྲངས་ནས་ལམ་རིམ་ཆེན་མོར་བཤེས་
གཉེན་བསྟེན་ཚུལ་ཐོག་མ་ཡིན་པར་ཁུངས་དང་བཅས་པས་བསྒྲུབས་པ་ལྟར་འཐད་དམ་སྙམ་ཞིང་། དེ་དང་བསྟན་
པ་ལ་འཇུག་པའི་སྒོ་སྐྱབས་འགྲོ་ཡིན་པ་ཡང་མི་འགལ་ལམ་སྙམ། བཤེས་གཉེན་བསྟེན་ཚུལ་ཆོས་ཀྱི་ཐོག་མར་ཁས་
བླངས་པ་ལ། སྐྱབས་འགྲོ་རྒྱུད་ལ་མ་སྐྱེས་པའི་ལམ་རིམ་གྱི་ཆེད་དུ་བྱ་བའི་གདུལ་བྱ་ཡོད་པར་ཐལ་བ་འཕངས་པ་
འདི་ལ་ཡང་། ཆེད་དུ་བྱ་བའི་གདུལ་བྱ་ཡིན་པ་ལ་སྐྱེས་བུ་ཆེན་པོ་ཡིན་པ་ཞིག་དགོས་པ་ནི་ལམ་སྒྲོན་ལས། སེམས་

· 206 . དྲང་ངེས་རྣམ་འབྱེད་ཀྱི་དོགས་དཔྱོད།
- ---- _ _
ཅན་དམ་པ་བྱང་ཆུབ་མཆོག ། ཅེས་སོགས་དང་། འདི་ཉིད་ལས་ཀྱང་འཆད་པའི་ཡུལ་ནི་སྐྱེས་བུ་ཆེན་པོའི་
གདུལ་བྱ་ཡིན་ལ། ཞེས་གསུངས་པས། ཐལ་བ་འདི་ཕྱོགས་སྔ་ལ་འཇུག་ཚུལ་གོ་དཀའ་པ་ཞིག་འདུག ། ཞེས་
རྒྱས་པར་བཀག་པའི་ཕྱིར་ཟེར་ན། འདི་ནི་གཏན་ནས་མི་རིགས་ཏེ། གཞན་དུ་ན་བཤེས་གཉེན་བསྟེན་ཚུལ་ལ་བློ་
སྦྱོང་བའི་ཚེ་སྐྱབས་འགྲོ་སྔོན་དུ་བཏང་ནས་བློ་སྦྱོང་དགོས་པ་མ་ཡིན་པར་ཐལ་ལོ། ། འདོད་ན། ལམ་གྱི་རྩ་བ་
བཤེས་གཉེན་བསྟེན་ཚུལ་དང་། བསྟེན་ནས་བློ་ཇི་ལྟར་སྦྱངས་པའི་རིམ་པའོ། ། ཞེས་པ་ནས། སྐྱབས་འགྲོ་
སེམས་བསྐྱེད་ཚད་མེད་བཞི་བསྒོམས་པ་སྔོན་དུ་བཏང་ནས་ཞེས་བདེ་ལམ་སོགས་ནས་བཤད་པ་མི་འཐད་པར་ཐལ་
ལོ། ། དེར་མ་ཟད་སངས་རྒྱས་ཀྱི་བསྟན་པ་དར་ཆེ་བའི་ཡུལ་གྱི་མི་སྐྱ་རྣམས་ཀྱིས་དགེ་རྒན་སོགས་མ་བསྟེན་ཀྱང་ཕ་
མ་རྣམས་ལས་བརྒྱུད་ནས་མ་ཎི་དམིགས་བརྩེ་མ་སྐྱབས་འགྲོའི་ཚིག་འདོན་བཞིན་ངེད་རྣམས་ཀྱི་འདི་ཕྱིའི་ལེགས་
ཚོགས་དཀོན་མཆོག་གསུམ་པོ་ཁྱེད་མཁྱེན་སྙམ་དུ་གསོལ་བ་བཏབ་པ་སོགས་མངོན་སུམ་གྱིས་གྲུབ་ལ། བཤེས་
གཉེན་སོགས་མ་བསྟེན་ཀྱང་རིམ་གྲོ་སོགས་ལ་བརྟེན་ནས་ནད་ལས་ཐར་ཏེ་ཁོ་བོས་ནད་ལས་ཐར་པ་དཀོན་མཆོག་
གསུམ་གྱི་བཀའ་དྲིན་ཡིན་སྙམ་དུ་ཡིད་ཆེས་སྐྱེས་པ་དེ་ཡང་སྐྱབས་འགྲོ་ཡིན་པའི་ཕྱིར་ཟེར་བ་སོགས་ལའང་ཞིབ་ཏུ་
དཔྱད་དགོས་སོ། ། ཁ་ཅིག་ན་རེ། ཤིན་ལྐོག་སྟོན་པའི་ལུང་ཤིན་ལྐོག་སྟོན་པའི་ལུང་དུ་རྟོགས་ན་དེའི་བརྗོད་བྱའི་
ཤིན་ལྐོག་རྟོགས་མི་དགོས་ཏེ། དཀའ་འགྲེལ་རྩོམ་འཕྲོ་ལས། ལུགས་ཕྱི་མ་ངེས་དོན་སྟོན་པའི་ལུང་གནོད་མེད་དུ་
མཐོང་བ་དང་ངེས་དོན་རྟོགས་པ་དུས་མཉམ་པའང་མི་འཐད་པར་ཐལ། ཤིན་ལྐོག་སྟོན་པའི་ལུང་གནོད་མེད་དུ་
མཐོང་ན་ཤིན་ལྐོག་གི་དོན་དེ་འང་རྟོགས་དགོས་པས་མ་ཁྱབ་བའི་ཕྱིར། དེར་ཐལ། ཤིན་ལྐོག་སྟོན་པའི་ལུང་དེ་
སྒྲུབ་ཀྱི་ཆོས་ཅན་དང་། དཔྱད་གསུམ་གྱིས་གནོད་པ་མེད་པ་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར། འདིའི་
འཁྲུལ་གཞི་ནི་ཤིན་ལྐོག་བསྟན་པ་ལ་རང་ཚིག་འགལ་བ་སོགས་ཀྱི་གནོད་པ་མེད་པར་རྟོགས་པ་དེ་ཡིད་ཆེས་རྗེས་
དཔག་ལ་ཐུག་སྙམ་པར་སྣང་ཡང་། དེ་མ་ཡིན་ཏེ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་
བཤད་ཚུལ་མི་འཐད་པར་ཐལ། ངེས་དོན་སྟོན་པའི་ལུང་གནོད་མེད་དུ་མཐོང་བ་ལ་ངེས་དོན་རྟོགས་མི་དགོས་
པར་བཤད་པའང་མི་འཐད། ཤིན་ལྐོག་སྟོན་པའི་ལུང་གནོད་མེད་དུ་མཐོང་ན་ཤིན་ལྐོག་རྟོགས་མི་དགོས་པར་
བཤད་པའང་མི་འཐད། འཁྲུལ་གཞི་བཤད་པའང་མི་འཐད་པའི་ཕྱིར། དང་བོ་དེར་ཐལ། ངེས་དོན་སྟོན་པའི་
ལུང་གནོད་མེད་དུ་རྟོགས་དགོས། དེ་ལ་དེ་ཡིན་པར་རྟོགས་དགོས། དེ་ལ་ངེས་དོན་རྟོགས་དགོས་པའི་ཕྱིར་ཏེ།
དེ་ངེས་དོན་གྱི་མདོར་རྟོགས་པ་ལ་དེའི་བརྗོད་བྱའི་ངེས་དོན་རྟོགས་དགོས་པའི་ཕྱིར་ཏེ། རྗོད་བྱེད་ཚིག་གི་དྲང་
ངེས་ཚད་མས་ངེས་པ་ལ་བརྗོད་བྱའི་དེ་གཉིས་ངེས་པ་སྔོན་དུ་འགྲོ་དགོས་པའི་ཕྱིར་ཏེ། དེ་ཁོ་ན་ཉིད་རྟོགས་པ་ལ་
གསུང་རབ་ཀྱི་དྲང་ངེས་ཕྱེ་བ་སྔོན་དུ་འགྲོ་དགོས་པར་གསུངས་པ་ཡིད་དཔྱོད་ཙམ་གྱིས་ཕྱེ་བ་སྔོན་དུ་འགྲོ་བ་ལ་

དྲང་ངེས་རྣམ་འབྱེད་ཀྱི་དོགས་དཔྱོད། • 207 •
དགོངས་པར་རྩོམ་འཕྲོར་ལན་མང་དུ་གསུངས་པ་དེའི་ཕྱིར་རོ། ། གཞན་ཡང་། ལུང་དེ་གནོད་མེད་དུ་རྟོགས་
པའི་གང་ཟག་མིན་ན་དེའི་དོན་ལ་ཚད་མས་གནོད་མེད་དུ་རྟོགས་དགོས། དེ་ལ་དེའི་བརྗོད་བྱ་ངེས་དོན་ལ་ཚད་
མས་གནོད་མེད་དུ་རྟོགས་དགོས། དེ་ལ་དེ་འདྲ་བའི་ངེས་དོན་ཚད་མས་གྲུབ་པར་རྟོགས་དགོས། དེ་ལ་དེ་འདྲའི་
ངེས་དོན་རྟོགས་དགོས་པའི་ཕྱིར་རོ། ། རྟགས་ཕྱི་མ་གཉིས་ཀྱང་དེས་ཤེས་ནུས་ལ། དེར་མ་ཟད་ལུང་དེ་གནོད་
མེད་དུ་རྟོགས་ན་ལུང་དེར་གཞལ་བྱའི་གནས་གསུམ་བསྟན་པ་ལ་ཚད་མ་གསུམ་གྱིས་གནོད་པ་མེད་ཅིང་གྲུབ་པར་
རྟོགས་དགོས་པའི་ཕྱིར་ཏེ། དཀའ་འགྲེལ་རྩོམ་འཕྲོར། ཊཱིཀ་ཆེན་རིགས་པའི་རྒྱ་མཚོ་ལས། ནས། མ་མཐོང་
བའི་དངོས་པོ་ཤིན་ཏུ་ལྐོག་ཏུ་གྱུར་པའི་དོན་དེ་དག་ལུང་དེ་ལས་ཇི་ལྟར་བསྟན་པ་ལྟར་ཁས་བླངས་པ་ལ་ལུང་ལ་
བརྟེན་པའི་རྗེས་དཔག་གིས་ཀྱང་གནོད་པ་མེད་ཅིང་ཞེས་དྲངས་ནས་ལུང་དེར་གཞལ་བྱའི་གནས་གསུམ་བསྟན་པ་
ལ་ཚད་མ་གསུམ་གྱིས་གནོད་པ་མེད་པ་དཔྱད་པ་གསུམ་གྱིས་དག་ཚུལ་ཡིན་པ་མཁས་གྲུབ་རྗེའི་དགོངས་པ་མཐར་
ཐུག་ཏུ་གསུངས་པ་དང་། བསྲེགས་བཅད་བརྡར་གསུམ་ཚད་མ་གསུམ་གྱི་དཔེར་གསུངས་པ་དང་། རྗེས་དཔག་
རྣམ་པ་གཉིས་ཀྱིས་ཀྱང་། ། ཞེས་པའི་རྗེས་དཔག་གཉིས་རིམ་བཞིན་དངོས་སྟོབས་དང་ཡིད་ཆེས་རྗེས་དཔག་
གཉིས་ལ་གསུངས་པ་དེའི་ཕྱིར། གལ་ཏེ་ཤིན་ལྐོག་སྟོན་པའི་ཆ་ལ་ཡིད་ཆེས་རྗེས་དཔག་གིས་གནོད་པ་མེད་པ་ཞེས་
སྦྱར་བ་རྩོམ་འཕྲོའི་དགོངས་པ་མ་ཡིན་ཏེ། དེར་དེ་ལྟར་སྦྱར་མི་རིགས་པར་གསུངས་པའི་ཕྱིར་ཏེ། དེ་ཉིད་ལས།
འདིའི་འཁྲུལ་གཞི་ནི། ནས། ཐལ་བའང་འཕེན་ནོ། ། ཞེས་གསུངས་པའི་ཕྱིར་ཟེར་ན། དེ་ལྟར་ཡང་གསུངས་
མོད་ཀྱང་། ཤིན་ལྐོག་སྟོན་པ་ལ་ཡིད་ཆེས་རྗེས་དཔག་གིས་གནོད་པ་མེད་པ་ཞེས་མ་གསུངས་པའང་མ་ཡིན་ཏེ།
ཊིཀ་ཆེན་གྱི་ལུང་དོན་བཤད་ཚུལ་སྔར་ལྟར་དང་། ཡང་རྩོམ་འཕྲོར། ཁོ་ན་རེ། ཤིན་ལྐོག་སྟོན་པ་ལ་ལུང་ལ་
བརྟེན་པའི་ཡིད་ཆེས་རྗེས་དཔག་གིས་གནོད་པ་མེད་པར་རྟོགས་པ་མི་འཐད་པར་ཐལ། ཤིན་ལྐོག་དེ་བསྒྲུབ་བྱ་
ཡིན་པས་དེ་རྟོགས་པའི་ཡིད་ཆེས་རྗེས་དཔག་དེ་དུས་མ་སྐྱེས་པར་ཁྱོད་ཀྱིས་སྔར་བསྒྲུབས་པ་དེ་ཡིན་པའི་ཕྱིར།
འདོད་མི་ནུས་ཏེ། རྗེས་དཔག་རྣམ་པ་གཉིས་ཞེས་པའི་རྗེས་དཔག་གཉིས་པོ་ངོས་འཛིན་རྒྱུ་ཡོད་པའི་ཕྱིར་ཟེར་ན།
འདི་ལ་དཔྱད་གཞི་ཅུང་ཟད་སྣང་ངོ༌། ། ཞེས་རྣམ་འགྲེལ་ཊིཀ་ཆེན་གྱི་ལུང་དོན་ལ་རྩོད་པ་བཀོད་ནས་ལན་མ་
གནང་བའི་རྒྱུ་མཚན་གྱིས་ཤེས་ནུས་པའི་ཕྱིར་ཟེར་བ་སོགས་ལ་ཞིབ་ཏུ་དཔྱད་དགོས་སོ། ཁ་ཅིག་ན་རེ། སྦྱིན་པས་
ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་ཆོས་ཅན། རང་གི་བསྟན་བྱའི་དོན་ལ་མི་བསླུ་བ་ཡིན་ཏེ། དཔྱད་
པ་གསུམ་གྱིས་དག་པའི་ལུང་ཡིན་པའི་ཕྱིར། ཞེས་པའི་སྦྱོར་བ་ཡིད་ཆེས་ཀྱི་རྟགས་སྦྱོར་ཡང་དག་ཡིན་ཏེ། དེ་འདྲ་
བའི་འབྲས་རང་མ་དམིགས་པའི་རྟགས་སྦྱོར་ཡང་དག་གསུམ་པོ་གང་རུང་ཡིན་པའི་ཕྱིར་ཏེ། དེ་གསུམ་ཡོད་པའི་
ཕྱིརཏེ། ལེའུ་དང་པོའི་མཐའ་དཔྱོད་ལས། གཉིས་པ་ཡིད་ཆེས་ཀྱི་རྟགས་ཡང་དག་ལ་དབྱེ་ན་རང་ཡིན་པའི་

• 208 • དྲང་ངེས་རྣམ་འབྱེད་ཀྱི་དོགས་དཔྱོད། 
འབྲས་རང་མ་དམིགས་པའི་རྟགས་ཡང་དག་གསུམ་ཡོད་དེ། འབྲས་རྟགས་ནི། སྦྱིན་པས་ལོངས་སྤྱོད་ཁྲིམས་ཀྱིས་
བདེ། ། ཞེས་པའི་ལུང་ཆོས་ཅན། རང་གི་བརྗོད་བྱ་རྟོགས་པའི་བློ་སྔོན་དུ་སོང་སྟེ། དཔྱད་གསུམ་གྱིས་དག་པའི་
ལུང་ཡིན་པའི་ཕྱིར། ཞེས་པ་ལྟ་བུ། ཡང་ཡིད་ཆེས་པའི་མ་དམིགས་པའི་རྟགས་ཡང་དག་ནི། དེ་ཆོས་ཅན།
རང་གི་བསྟན་བྱའི་དོན་ལ་བསླུ་བ་མེད་དེ། དཔྱད་པ་གསུམ་གྱིས་དག་པའི་ལུང་ཡིན་པའི་ཕྱིར་ལྟ་བུ་དང་། ཡིད་
ཆེས་པའི་རང་བཞིན་གྱི་རྟགས་ཡང་དག་ནི། དེ་ཆོས་ཅན། རང་གི་བསྟན་བྱའི་དོན་ལ་མི་བསླུ་བ་ཡིན་ཏེ།
དཔྱད་གསུམ་གྱིས་དག་པའི་ལུང་ཡིན་པའི་ཕྱིར་ལྟ་བུ་ཡིན་ནོ། ། ཞེས་དང་། དེ་བཞིན་དུ་རིགས་རྒྱན་དང་། ཊིཀ་
ཆེན་དང་། དཀའ་འགྲེལ་རྩོམ་འཕྲོར་ཡང་སྔར་གྱི་དེ་ཁོ་ན་ལྟར་གསུངས་པའི་ཕྱིར་ཟེར། ཡང་ཁ་ཅིག གཞུང་
ཆེན་མོ་རྣམས་སུ་དེ་ལྟར་བཤད་ཀྱང་ཚིག་ཟིན་ལྟར་ཁས་ལེན་མི་རུང་སྟེ། དེ་རྣམས་རེ་རེ་ནས་སྦྱོར་བ་ཡང་དག་མ་
ཡིན་པའི་ཕྱིར་ཏེ། དེ་སྒྲུབ་ཀྱི་རྗེས་ཁྱབ་དང་ལྡོག་ཁྱབ་གང་ཡང་མ་གྲུབ་པའི་ཕྱིར་ཏེ། དེ་སྒྲུབ་ཀྱི་རྟགས་ཆོས་ཀྱི་
འབྲེལ་བ་མ་གྲུབ་པའི་ཕྱིར་ཏེ། རང་གི་བསྟན་བྱའི་དོན་ལ་མི་བསླུ་བ་མེད་ན། དཔྱད་གསུམ་གྱིས་དག་པའི་ལུང་
མེད་པས་མ་ཁྱབ་པའི་ཕྱིར། མ་གྲུབ་ན། བྱ་རོག་སོ་རྟོག་གི་བསྟན་བཅོས་ཆོས་ཅན། དེར་ཐལ། དེའི་ཕྱིར།
གཞན་ཡང་། དེ་འདྲའི་སྦྱོར་བ་ཡིད་ཆེས་ཀྱི་རྟགས་སྦྱོར་ཡང་དག་མ་ཡིན་པར་ཐལ། དེ་སྒྲུབ་ཀྱི་བསྒྲུབ་བྱ་ཤིན་ལྐོག་
མ་ཡིན་པའི་ཕྱིར་ཏེ། སྦྱིན་པ་ལས་ལོངས་སྤྱོད་དང་ཚུལ་ཁྲིམས་ལས་བདེ་བ་འབྱུང་བ་ཤིན་ལྐོག་མ་ཡིན་པའི་ཕྱིར།
རྟགས་ཁྱབ་རྣམས་ལེའུ་གཉིས་པའི་དོགས་དཔྱོད་དང་། རྟགས་རིགས་དོགས་དཔྱོད་ལས་ཤེས་པར་བྱའོ། ། དེས་
ན་ཕུར་ལྕོག་བྱམས་པ་རིན་པོ་ཆེའི་ཚད་མའི་ལམ་ཊིཀ་ལས། འཇུག་པ་བདེ་བའི་ཕྱིར་དུ་སྦྱོར་བ་དེ་ལྟར་བཀོད་པ་
ཡིན་གྱི། དོན་སྟེང་ནས་འབྲེལ་བ་མི་སྟོན་པ་དང་། དམ་བཅའ་བརྗོད་པར་མི་རིགས་སོ། ། ཞེས་གསུངས་པ་ལྟར་
ཤིན་ཏུ་འཐད་པའི་ཕྱིར་ཏེ། དེ་ལྟར་མ་བྱས་ན་ཁས་ལེན་འཛིན་ཐབས་མེད་པའི་ཕྱིར་ཟེར་ན་དཔྱད་དགོས་སོ། །
ཁ་ཅིག་ན་རེ། སྡེ་བདུན་རྒྱན་ལས། དེས་ན། མཐོང་དང་མ་མཐོང་དངོས་པོ་ཡི། ། ཞེས་སོགས་ཀྱི་དོན་ཡང་
མཐོང་བ་མངོན་གྱུར་སྟོན་པའི་ཆ་ལ་ཞེས་སོགས་སུ་སྦྱོར་རྒྱུ་ཡིན་གྱི། ཁྱོད་ཀྱི་བརྗོད་བྱ་ལ་མཐོང་བ་མངོན་གྱུར་དུ་
འཇལ་བའི་མངོན་སུམ་གྱི་ཚད་མས་ཀྱང་གནོད་པ་མེད། མ་མཐོང་བ་ལྐོག་གྱུར་དུ་འཇལ་བའི་ཚད་མས་ཀྱང་
གནོད་པ་མེད། རང་ཚིག་འགལ་བ་སོགས་ཀྱིས་ཀྱང་གནོད་པ་མེད་པའི་ལུང་ཡིན་པའི་ཕྱིར། ཞེས་སྦྱོར་རྒྱུ་ཡིན་
ནོ། ། ཞེས་བཤད་པ་ལྟར་ཁས་ལེན་མི་རིགས་ཏེ། བཤད་ཚུལ་དེ་ལྟར་ན། དོན་དེ་དག་ལ་ཞེས་པའི་ལ་སྒྲ་རྣམ་
དབྱེ་བདུན་པ་གནས་གཞིར་མི་བྱེད་པར་དྲུག་སྒྲ་བྱེད་དགོས་པར་ཐལ་བ་དང་། ཊིཀ་ཆེན་དང་མི་མཐུན་པ་དང་།
ཤིན་ལྐོག་ཁོ་ན་སྟོན་པའི་ལུང་ཡོད་པར་ཐལ་བ་སོགས་ཀྱི་སྐྱོན་དུ་མ་ཡོད་པས་དཀའ་འགྲེལ་རྩོམ་འཕྲོར་བཀག་པ་
ཤིན་ཏུ་ལེགས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་གཏན་ནས་མི་འཐད་པར་ཐལ། མཁས་གྲུབ་

དྲང་ངེས་རྣམ་འབྱེད་ཀྱི་དོགས་དཔྱོད། • 209 •
རྗེས་སྡེ་བདུན་རྒྱན་རྩོམ་དུས་རྣམ་དབྱེ་བརྒྱད་ཀྱི་འཇུག་ཚུལ་མི་ཤེས་ཞེས་སུས་ཀྱང་བཤད་མི་རིགས་ལ། དེར་མ་
ཟད་སྐྱོན་བརྗོད་པ་རྣམས་མི་འཇུག་པའི་ཕྱིར་ཏེ། སྐྱོན་དང་པོ་མི་འཇུག གཉིས་པའང་མི་འཇུག གསུམ་པའང་
མི་འཇུག་པའི་ཕྱིར། དང་པོ་དེར་ཐལ། ཁྱོད་ཀྱིས་སྔར་དྲངས་པའི་སྡེ་བདུན་གྱི་གཞུང་དེའི་ནང་གི་བརྗོད་བྱ་ལ་
ཞེས་པས་རྩ་བའི་དོན་དེ་དག་ལ་ཞེས་པའི་དོན་བཤད། ལྷག་མས་མཐོང་དང་མ་མཐོང་དངོས་པོ་ཡི། ། མངོན་
སུམ་དང་། རྗེས་དཔག་རྣམ་པ་གཉིས་ཀྱིས་ཀྱང་། ། གནོད་མེད་འདི་ནི་མི་བསླུ་བའོ། ། ཞེས་པའི་དོན་བཤད་
པར་ཤིན་ཏུ་གསལ་ལ། དེ་ལྟར་དུ་བཤད་རུང་ངམ་མི་རུང་སོམས་ཤིག རྟགས་གཉིས་པ་དེར་ཐལ། སྡེ་བདུན་
རྒྱན་དང་ཊིཀ་ཆེན་གཉིས་ལ་འདིར་མི་མཐུན་པ་མེད་དེ། ཊིཀ་ཆེན་དུ་གཞལ་བྱ་གསུམ་དང་དཔེ་གསུམ་སྦྱར་ནས་
རྒྱས་པར་གསུངས་པ་དེ་སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པ་ལྟ་བུ་གཞིར་བྱས་ནས་བཤད་པའི་སྐབས་
ཙམ་ཡིན་གྱི། ཕྱི་རྒོལ་ལ་འགོད་ཚེ་དེ་ལྟར་མ་ཡིན་པའི་ཕྱིར། གཞན་དུ་ན་དེ་འདྲ་བའི་ཕྱོགས་ཆོས་སྒྲུབ་བྱེད་ཀྱི་
སྦྱོར་བ་གསུམ་བཀོད་ནས་དཔེ་རེ་རེ་སྦྱོར་དགོས་སམ། སྦྱོར་བ་གཅིག་ལ་དཔེ་མི་འདྲ་བ་གསུམ་འགོད་དགོས།
གང་ལྟར་ཡང་མི་འཐད་པ་རྟོགས་སླའོ། ། དེས་ན་སྡེ་བདུན་རྒྱན་ལས་གསུངས་པ་དེ་ཕྱི་རྒོལ་ལ་འགོད་པའི་སྐབས་
ལ་དགོངས་པ་ཡིན་པས་དེ་གཉིས་ལ་འགལ་བ་ཅུང་ཟད་ཀྱང་མེད་དོ། ། དེས་ན་དེ་སྒྲུབ་ཀྱི་ཕྱོགས་ཆོས་སྒྲུབ་བྱེད་ཀྱི་
སྦྱོར་བ་སྡེ་བདུན་རྒྱུན་ལྟར་འགོད་དགོས་པར་ཐལ། སྦྱིན་པས་ལོངས་སྤྱོད་སོགས་ཀྱི་ལུང་ཆོས་ཅན། དཔྱད་གསུམ་
གྱིས་དག་པའི་ལུང་ཡིན་ཏེ། ཁྱོད་ཀྱི་བརྗོད་བྱ་ལ་ཚད་མ་བཞིས་གནོད་པ་མེད་པའི་ལུང་ཡིན་པའི་ཕྱིར། ཞེས་པའི་
སྦྱོར་བ་སྦྱོར་བ་ཡང་དག་ཡིན་པའི་ཕྱིར་ཏེ། དེ་འདྲ་བའི་སྦྱོར་བ་དེ་ཐ་སྙད་འབའ་ཞིག་སྒྲུབ་པའི་རྟགས་སྦྱོར་ཡང་
དག་ཡིན་པའི་ཕྱིར་ཏེ། རང་གི་བརྗོད་བྱ་ལ་ཚད་མ་བཞིས་གནོད་པ་མེད་པའི་ལུང་དེ། དཔྱད་གསུམ་གྱིས་དག་
པའི་ལུང་གི་མཚན་ཉིད་ཡིན་པའི་ཕྱིར་ཏེ། ལེའུ་དང་པོའི་མཐའ་དཔྱོད་ལས། རང་གི་བསྟན་བྱའི་གཙོ་བོ་དེ་
བསྟན་པ་ལྟར་དུ་གནས་པ་དེ་ལ། མངོན་སུམ་དང་། དངོས་སྟོབས་རྗེས་དཔག་དང་། ཡིད་ཆེས་རྗེས་དཔག་
དང་། གྲགས་པའི་རྗེས་དཔག་གང་གིས་ཀྱང་མི་གནོད་པའི་ལུང་དེ། དཔྱད་གསུམ་གྱིས་དག་པའི་ལུང་གི་མཚན་
ཉིད། ཅེས་གསུངས་པའི་ཕྱིར། རྟགས་གསུམ་པ་དེར་ཐལ། སྡེ་བདུན་རྒྱན་ལས། ཤིན་ལྐོག་ཁོ་ན་སྟོན་པའི་ལུང་
ཡོད་པར་གསུངས་པ་དཀའ་འགྲེལ་རྩོམ་འཕྲོར་བཀག་ནས་དེ་མེད་ཅེས་བཤད་པ་དེ་ལྟར་ན་གཞལ་བྱ་གཞན་དངོས་
ཤུགས་གང་ལའང་མ་བཤད་པའི་དེ་མེད་ཅེས་ཟེར་རམ། གཞལ་བྱ་གཞན་དངོས་ཤུགས་གང་རུང་དུ་བསྟན་ཀྱང་
གཙོ་བོར་མི་སྟོན་པར་ཤིན་ལྐོག་ཁོ་ན་གཙོ་བོར་སྟོན་པའི་དེ་མེད་ཟེར། དང་པོ་ལྟར་ན་མི་འཐད་དེ། སྡེ་བདུན་
རྒྱན་ལྟར་ནའང་ལུང་རྣམ་དག་ཡིན་ན་ཐར་པ་བསྟན་པས་ཁྱབ་ཅིང་། ཐར་པ་དང་ཐར་ལམ་ཤིན་ལྐོག་མ་ཡིན་པའི་
ཕྱིར། གཉིས་པ་ལྟར་ནའང་མི་འཐད་དེ། གཞལ་བྱ་གཞན་བསྟན་ཀྱང་གཙོ་བོར་མི་སྟོན་པར་རྣམ་མཁྱེན་ཁོ་ན་

· 210 • དྲང་ངེས་རྣམ་འབྱེད་ཀྱི་དོགས་དཔྱོད།
་་མ་བ་ལ་ཡས་་་་་་་་་་་་
གཙོ་བོར་སྟོན་པའི་ལུང་ཡོད་པའི་ཕྱིར་ཏེ། དེ་ལྟར་ཡེ་ཤེས་ཆོས་སྐུ་ཁོ་ན་གཙོ་བོར་སྟོན་པའི་ལུང་ཡོད་པའི་ཕྱིར་
རོ། ། བྱང་ཆུབ་ཕྱོགས་མཐུན་ཚད་མེད་དང་། ། སོགས་ཀྱིས་སྡེ་ཚན་ཉེར་གཅིག་དང་། སུམ་ཅུ་རྩ་དགུ་དག་ཏུ་
བཞེད། ། ཅེས་པས་རྣམ་མཁྱེན་གྱི་རྣམ་པ་སོ་དགུ་དང་། ལམ་ལ་དེ་ནི་བཅོ་ལྔར་བཤད། ། ཅེས་པས་གཞི་ཤེས་
འབའ་ཞིག་སྟོན་པའི་ཕྱིར། རྟགས་ཕྱི་མ་གཞི་ཤེས་འབའ་ཞིག་བཤད་པའི་སྐབས་ཡིན་པའི་ཕྱིར། ཞེས་པས་གྲུབ་
ལ། རྟགས་གཞན་དེས་མཚོན་ཏེ་ཤེས་ནུས་པའི་ཕྱིར་རོ། ། དེར་མ་ཟད་ལེའུ་དང་པོའི་མཐའ་དཔྱོད་ལས་ཀྱང་།
དཔྱད་གསུམ་གྱིས་དག་པའི་ལུང་ཡིན་ན་རང་གི་དོན་ལ་དཔྱད་པ་གསུམ་གྱི་དོན་ནམ། གཞལ་བྱའི་གནས་གསུམ་
ཡོད་པས་ཁྱབ་པར་ཐལ། དེ་ཡིན་ན་དཔྱད་པ་གསུམ་གྱིས་དག་པས་ཁྱབ་པའི་ཕྱིར་ན་ཁ་ཅིག་མ་ཁྱབ་ཟེར། ཁྱབ་
པར་ཐལ། རང་འགྲེལ་ལས། མངོན་སུམ་དུ་འདོད་པའི་དོན་དག་ལ་དེ་བཞིན་དུ་འགྱུར་པ་ནི་མངོན་སུམ་གྱིས་
གནོད་པ་མེད་པ་སྟེ། ཞེས་སོགས་གསུངས་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར། ཁྱབ་སྟེ། ཊིཀ་ཆེན་གྱི་
དཔྱད་པ་གསུམ་གྱིས་དག་ཚུལ་བཤད་པ་དེ་ནི་རང་འགྲེལ་གྱི་གཞུང་འདིའི་དོན་བཤད་པས་ཊིཀ་ཆེན་གྱི་བཤད་ཚུལ་
ལྟར་ཁྱབ་པ་མེད་པ་ཤེས་ནུས་པའི་ཕྱིར། དེས་ན་སྡེ་བདུན་རྒྱན་གྱི་བཤད་ཚུལ་བཀག་པ་དེ་ནི་གཏན་ནས་མི་རིགས་
སོ་ཞེས་ཟེར་བ་སོགས་ལའང་དཔྱད་གཞི་ཆེ། ཁ་ཅིག་ན་རེ། ཊིཀ་ཆེན་ལས། འདིས་ནི་དཔྱད་པ་གསུམ་གྱིས་དག་
པའི་ལུང་སྦྱིན་པ་ལས་ལོངས་སྤྱོད་འབྱུང་བའི་སྒྲུབ་བྱེད་དང་། མི་འབྱུང་བ་ལ་གནོད་བྱེད་དུ་བསྟན་པ་ཡིན་གྱི།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པ་སྦྱིན་པ་ལས་ལོངས་སྤྱོད་འབྱུང་བའི་སྒྲུབ་བྱེད་དང་། མི་འབྱུང་
བ་ལ་གནོད་བྱེད་དུ་བསྟན་པ་མ་ཡིན་ཞིང་ཞེས་གསུངས་པ་ལྟར་ཁས་ལེན་མི་རིགས་ཏེ། དཀའ་འགྲེལ་རྩོམ་འཕྲོར།
ཡང་ཁོ་ན་རེ། དཔྱད་པ་གསུམ་གྱིས་དག་པའི་ལུང་གིས་སྦྱིན་པ་ལས་ལོངས་སྤྱོད་འབྱུང་བར་སྒྲུབ་མི་ནུས་པར་ཐལ།
ནས། ཐམས་ཅད་སྒྲུབ་བྱེད་ཀྱི་ལུང་གཅིག་ཡིན་པར་ཐལ་ལོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག
ཁྱོདཀྱི་བཤད་ཚུལ་མི་འཐད་པར་ཐལ། ཊིཀ་ཆེན་གྱི་བཤད་ཚུལ་ལྟར་ཁས་ལེན་དགོས་པའི་ཕྱིར། མ་གྲུབ་ན།
སྦྱིན་པས་ལོངས་སྤྱོད་ཁྲིམས་ཀྱིས་བདེ། ། ཞེས་པའི་ལུང་ཆོས་ཅན། སྦྱིན་པ་ལས་ལོངས་སྤྱོད་འབྱུང་བ་སྒྲུབ་བྱེད་
མ་ཡིན་པར་ཐལ། དེ་སྒྲུབ་ཀྱི་རྩོད་གཞི་ཡིན་པའི་ཕྱིར། ཁྱབ་སྟེ། སྔགས་རིམ་ལས། དེ་ཚེ་ལུང་གཉིས་ནི་བདེན་
པའི་དོན་ཅན་ཡིན་མིན་དཔྱོད་པའི་གཞི་ཡིན་པས་རྩོད་གཞི་སྒྲུབ་བྱེད་དུ་མི་རུང་བའི་ཕྱིར། རིགས་པ་ཉིད་ཀྱིས་
བདེན་པའི་དོན་ཅན་ཡིན་མིན་དབྱེ་བར་བྱའོ། ། ཞེས་གསུངས་པའི་ཕྱིར། ཁྱབ་སྟེ། གཞན་དུ་ན་སྒྲ་དེ་སྒྲ་མི་རྟག་
པར་སྒྲུབ་བྱེད་དུ་ཐལ་བར་འགྱུར་བའི་ཕྱིར་རོ། ། གཞན་ཡང་། སྦྱིན་པས་ཞེས་སོགས་ཀྱི་ལུང་སྦྱིན་པ་ལས་ལོངས་
སྤྱོད་འབྱུང་བའི་སྒྲུབ་བྱེད་དུ་མི་འདོད་ནའང་ཐམས་ཅད་སྒྲུབ་བྱེད་ཀྱི་ལུང་གཅིག་ཏུ་ཐལ་བར་ཡང་མི་འགྱུར་ཏེ།
ཉེས་ཟད་ཀྱི་ལུང་ཡང་དེ་སྒྲུབ་ཀྱི་རྟགས་ཡང་དག་ཡིན་པའི་ཕྱིར་ཏེ། ལེའུ་དང་པོའི་མཐའ་དཔྱོད་ལས། ཡང་ན་

• 211 •
དྲང་ངེས་རྣམ་འབྱེད་ཀྱི་དོགས་དཔྱོད།
དཔྱད་པ་གསུམ་གྱིས་དག་པའི་ལུང་མ་བྱས་པར་ཉེས་ཟད་ཀྱི་ལུང་ཡིན་པའི་ཕྱིར་ཞེས་བཀོད་ཀྱང་རུང་སྟེ། ཞེས་
གསུངས་པའི་ཕྱིར། དེ་བཞིན་དུ་རང་རང་གི་རྩོད་གཞི་དང་བསྟུན་ཏེ་སྡེ་སྣོད་གསུམ་དང་ཐེག་པ་ཆེ་ཆུང་གིས་སྡེ་
སྣོད་དང་གསུང་རབ་ཡན་ལག་དགུ་དང་བཅུ་གཉིས་གང་རུང་ལས་གང་བཀོད་ཀྱང་ཆོག་པའི་ཕྱིར་ཟེར་ན་དཔྱད་
དགོས་སོ།༈ ། དྲི་བ་ཞུས་ཚུལ་སྐབས། ཁ་ཅིག་ན་རེ། འདིར་བསྟན་འཁོར་ལོ་དང་པོར་འགྲེས་རྐང་བརྒྱ་རྩ་
བརྒྱད་ཀྱི་ནང་གི་གཟུགས་ནས་འཕགས་ལམ་ཡན་ལག་གི་བར་གང་རུང་ལ་བརྩམས་ཤིང་། རང་གི་མཚན་ཉིད་
ཀྱིགྲུབ་པར་གསུངས་པ་ཡིན་ཏེ། ལེགས་བཤད་སྙིང་པོར། ཕུང་བོ་ལ་ སོགས་པའི་ཆོས་ལ་ཉུང་ཤས་ཤིག་མ་
གཏོགསཔ་བདེན་པར་གྲུབ་པ་མ་བཀག་ཅིང་བདེན་པར་ཡོད་པ་མང་དུ་གསུངས་པའི་སྐོར་གཅིག་གོ ། ཞེས་
གསུངས་པའི་ཕྱིར། ཁྱབ་སྟེ། ཡིག་ཆར། དང་པོ་ལ་ཁ་ཅིག་དོན་དམ་ཡང་དག་འཕགས་ཀྱིས་སྟོན་པ་ལ་མདོ་སྡེ་
ལ་འགལ་སྤོང་གི་དྲི་བ་ཞུས་ཚུལ་ཡོད་དེ། ཞེས་སོགས་གསུངས་པའི་ཕྱིར། ལ་ལས། བཤད་ཚུལ་དེ་ལྟར་མི་རིགས་
ཏེ། གཞན་དུ་ན་འདིར་བསྟན་འཁོར་ལོ་དང་པོར་གཟུགས་ནས་འཕགས་ལམ་ཡན་ལག་གི་བར་གྱི་ཆོས་རྣམས་
བདེན་པར་གྲུབ་པ་བཀག་ནས། དེ་ལས་གཞན་པའི་ཆོས་མང་ཤས་ཤིག་བདེན་གྲུབ་ཏུ་གསུངས་པར་ཐལ། གཞུང་
དོན་བཤད་ཚུལ་འཐད་པའི་ཕྱིར། མ་གྲུབ་ན། དངོས། འདོད་ན། གཟུགས་བདེན་གྲུབ་བཀག་པར་ཐལ་
ལོ། ། མ་ཁྱབ་ན། ཁྱབ་པ་ཡོད་པར་ཐལ། ལུང་དེས་ཕུང་སོགས་ཀྱི་ཆོས་དེ་དག་ལས་ཉུང་ཤས་ཤིག་བདེན་པར་
གྲུབ་པ་བཀག་པར་ཤིན་ཏུ་གསལ་བའི་ཕྱིར་ཏེ། དེ་ཉིད་ལས། རང་རྒྱུད་པའི་སྐབས་སུ་དེའི་ཕྱིར་གང་ཟག་ལ་རང་
བཞིན་བཀག་ནས་ཕུང་བོ་ལ་ཕར་ཆེར་མ་བཀག་པ་དང༌། ཞེས་པས་ཀྱང་སྔར་གྱི་ལུང་དེ་དང་འདྲ་བར་གསུངས་
པའི་ཕྱིར་ཏེ། ཕལ་ཆེར་མ་བཀག་པ་ཞེས་པའི་དོན་ཡོད་པའི་ཕྱིར་རོ། ། འོན་ཀྱང་འདིར་བསྟན་འཁོར་ལོ་དང་
པོར་གང་ཟག་དང་ཕུང་པོ་འགའ་ཞིག་རང་བཞིན་གྱིས་མ་གྲུབ་པར་གསུངས་པར་ཐལ་ལོ་ཟེར་ན་བརྟག ཡང་ཁ་
ཅིག ཐེག་དམན་གྱི་མདོ་ཡིན་ན། སྟོང་ཉིད་རྒྱས་པར་དངོས་སུ་བསྟན་པས་ཁྱབ་སྟེ། ཡིག་ཆར། འདོད་མི་
རིགས་ཏེ། དེ་ཐེག་དམན་གྱི་མདོ་ཡིན་པའི་ཕྱིར་རོ། ། ཞེས་གསུངས་པའི་ཕྱིར་ཟེར། ལ་ལས། དེ་མི་འཐད་པར་
ཐལ། སྟོང་ཉིད་དངོས་སུགཙོ་བོར་སྟོན་པའི་ཐེག་དམན་གྱི་མདོ་ཡོད་པའི་ཕྱིར་ཏེ། བརྒྱད་སྟོང་དོན་བསྡུས་དེ་
སྟོང་ཉིད་བསྟན་པའི་བསྟན་བཅོས་ཡིན་པའི་ཕྱིར་དང་། ཉན་ཐོས་སྡེ་བས་སྟོང་ཉིད་འདོད་ཀྱང་དེས་འདོད་པའི་
སྟོང་ཉིད་དེ་སྟོང་ཉིད་མ་ཡིན་པའི་ཕྱིར་ཏེ། སེམས་ཙམ་པ་ལ་དེའི་ཕྱིར་ཟེར་ན་དཔྱད་དགོས་སོ། ། ཡང་ཁ་ཅིག
འདུས་བྱས་རང་གི་མཚན་ཉིད་ཀྱིས་གྲུབ་པར་དངོས་སུ་སྟོན་པའི་མདོ་ལ་སྒྲ་ཇི་བཞིན་པའི་མདོས་ཁྱབ་སྟེ། ཡིག་
ཆར། འདུས་བྱས་རང་གི་མཚན་ཉིད་ཀྱིས་གྲུབ་པར་དངོས་སུ་སྟོན་པའི་མདོ་ཡིན་ན། སྒྲ་ཇི་བཞིན་པའི་མདོ་ཡིན་
དགོས་པའི་ཕྱིར། ཞེས་གསུངས་པའི་ཕྱིར་ཟེར། ལ་ལས། དེ་མི་འཐད་པར་ཐལ། གཟུགས་ལ་སྐྱེ་འཇིག་ཡོད་

• 212 •
 དྲང་ངེས་རྣམ་འབྱེད་ཀྱི་དོགས་དཔྱོད། 
པར་དངོས་སུ་སྟོན་པའི་མདོ་ཡིན་ན། སྒྲ་ཇི་བཞིན་པའི་མདོ་ཡིན་མི་དགོས་པའི་ཕྱིར་ཏེ། ཕར་ཕྱིན་མཐའ་དཔྱོད་
ལས། དྲི་ཞུས་ཀྱི་འཁོར་ལོ་དང་པོ་ཡིན་ན། བརྗོད་བྱ་བདེན་བཞི་ལ་བརྩམས་པས་ཁྱབ་ཟེར་ན། རྒྱལ་པོ་ལ་
གདམས་པའི་མདོ་ལས། རྒྱལ་པོ་ཆེན་པོ་གཟུགས་ལ་སྐྱེ་བ་ཡང་ཡོད་འཇིག་པ་ཡང་ཡོད་དེའི་སྐྱེ་བ་དང་འཇིག་པ་
ཡང་ཤེས་པར་བྱའོ། ། དེ་བཞིན་དུ་ཚོར་བ་དང་འདུ་ཤེས་དང་འདུ་བྱེད་དང་རྣམ་པར་ཤེས་པའི་སྐྱེ་བ་ཡང་ཡོད་
འཇིག་པ་ཡང་ཡོད་དེའི་སྐྱེ་བ་འཇིག་པ་ཡང་ཤེས་པར་བྱའོ། ཞེས་པའི་མདོ་ཆོས་ཅན། དེར་ཐལ། དེའི་ཕྱིར།
ཞེས་གསུངས་པའི་ཕྱིར་དང་། འདིར་བསྟན་འཁོར་ལོ་དང་པོ་དེ་འདུས་བྱས་རང་གི་མཚན་ཉིད་ཀྱིས་གྲུབ་པར་
སྟོན་པའི་མདོ་ཡིན་པའི་ཕྱིར་ཏེ། དྲང་ངེས་ཟིན་བྲིས་ལས། འདིར་བསྟན་འཁོར་ལོ་དང་པོར་གཟུགས་ནས་བྱང་
ཕྱོགས་སོ་བདུན་གྱི་བར་གྱི་འདུས་བྱས་ཀྱི་ཆོས་རྣམས་ལ་རང་གི་མཚན་ཉིད་ཀྱིས་གྲུབ་པའི་ངོ་བོ་དང་སྐྱེ་འགག་ལ་
སོགས་པ་ཡོད་ཡོད་ཅེས་པའི་མདོ་ཚིག་ལན་གྲངས་མང་པོར་བཀའ་སྩལ་པ་དང་། ཞེས་གསུངས་པའི་ཕྱིར་ཟེར་ན་
དཔྱད་དགོས་ཏེ། གཟུགས་སོགས་ལ་སྐྱེ་འཇིག་ཡོད་པར་གསུངས་པ་ལ་དྲི་བ་ཞུ་དགོས་ན་དྲི་བ་ཞུ་མི་དགོས་པ་ཅུང་
ཟད་ཀྱང་མེད་པར་ཐལ་བ་དང་། དེ་སྒྲ་ཇི་བཞིན་པ་མིན་ན། སྒྲ་ཇི་བཞིན་པའི་མདོ་མེད་པར་ཐལ་བ་དང་། དེ་
ལྟར་འཛིན་པའི་རྟོག་པ་རྟོག་པ་དོན་མི་མཐུན་དུ་ཐལ་བར་འགྱུར་བས་འདིར་བསྟན་འཁོར་ལོ་དང་བོ་བོད་དུ་མ་
འགྱུར་བར་གསུངས་པ་ལྟར་འཐད་དམ། རྒྱལ་བོ་ལ་གདམས་པའི་མདོ་དེ། འདིར་བསྟན་འཁོར་ལོ་དང་པོ་ཡིན་
པར་སྒྲུབ་ཤིན་ཏུ་དཀའ་བས་སོ། ། ཡང་ཁ་ཅིག ཕྱི་དོན་ཡོད་པར་དངོས་སུ་སྟོན་པའི་འཁོར་ལོ་དང་པོ་ལ་འདིར་
བསྟན་འཁོར་ལོ་དང་པོ་མེད་དེ། ཡིག་ཆར། ཡང་ཁ་ཅིག འདིར་བསྟན་འཁོར་ལོ་དང་པོར་གཟུགས་སོགས་ཕྱི་
རོལ་དོན་དུ་གྲུབ་པར་གསུངས། བར་བར་དེ་ལྟར་མ་གྲུབ་པར་གསུངས་ཞེས་སོགས་ཀྱི་དྲི་བ་ཞུས་ཟེར་ན། འོ་ན་
རང་གི་མཚན་ཉིད་ཀྱང་བཀའ་སྩལ་ཞེས་བཤད་པ་མི་འཐད་པར་ཐལ། འདིར་བསྟན་འཁོར་ལོ་དང་པོར་གཟུགས་
སོགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་ཀྱང་ཕྱི་རོལ་དོན་དུ་གྲུབ་
པར་དངོས་སུ་མ་བསྟན་པའི་ཁྱད་པར་མི་འཐད་པའི་ཕྱིར་ཏེ། ཞེས་སོགས་དང་། ཕར་ཕྱིན་མཐའ་དཔྱོད་ལས་
ཀྱང་། གཞན་ཡང་ཕྱི་དོན་ཡོད་པར་སྟོན་པའི་འཁོར་ལོ་དང་པོ་ཆོས་ཅན། དེར་ཐལ། དེའི་ཕྱིར། ཞེས་པ་ནས།
འདོད་ན། དྲི་ཞུས་ཀྱིས་འཁོར་ལོ་དང་པོ་ཡིན་པར་ཐལ། འདོད་པའི་ཕྱིར། འདོད་ན། གཟུགས་ནས་བྱང་
ཕྱོགས་བར་གང་རུང་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་པར་ཐལ།
འདོད་པའི་ཕྱིར། འདོད་མི་ནུས་ཏེ། ཕྱི་དོན་ཡོད་པར་སྟོན་པའི་འཁོར་ལོ་དང་པོ་ཡིན་པའི་ཕྱིར། ཞེས་གསུངས་
པའི་ཕྱིར་ཟེར། ལ་ལས། དེ་མི་འཐད་པར་ཐལ། ཕྱི་དོན་ཡོད་པར་དངོས་སུ་སྟོན་པའི་འཁོར་ལོ་དང་པོ་དང་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་སུ་སྟོན་པའི་འཁོར་ལོ་དང་པོ་གཉིས་དོན་

དྲང་ངེས་རྣམ་འབྱེད་ཀྱི་དོགས་དཔྱོད། • 213 •
གཅིག་ཡིན་པའི་ཕྱིར་ཏེ། འདིར་བསྟན་འཁོར་ལོ་དང་པོ་གཅིག་པུ་ལ་ཕྱི་དོན་ཡོད་པར་དངོས་སུ་སྟོན་པ་དྲང་དོན་
དུ་འགྲེལ་ཚུལ་དང་། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྟོན་པ་དྲང་དོན་དུ་
འགྲེལ་ཚུལ་མི་འདྲ་བ་ཙམ་ལས་མདོ་སོ་སོ་བ་མེད་པའི་ཕྱིར་ཏེ། ལེགས་བཤད་སྙིང་པོ་ལས། འཁོར་ལོ་དང་པོ་ལས་
ཕྱི་རོལ་གྱི་དབང་དུ་བྱས་པའི་གཟུང་འཛིན་གཉིས་གསུངས་པ་དྲང་དོན་དུ་འགྲེལ་བའི་དགོངས་གཞི་ནི། ཉི་ཤུ་པ་
ལས། རང་གི་ས་བོན་གང་ལས་སུ། རྣམ་རིག་སྣང་བ་གང་འབྱུང་བ། དེ་དང་དེ་ཡི་སྐྱེ་མཆེད་ནི། རྣམ་པ་གཉིས་
སུ་ཐུབ་པས་གསུངས། ཞེས་གསུངས་པ་དང་དགོས་པ་ཡང་དེ་ཉིད་ལས། གཟུགས་སོགས་སྐྱེ་མཆེད་ཡོད་པར་
ནི། ། དེ་འདུལ་བ་ཡི་སྐྱེ་བོ་ལ། ། དགོངས་པའི་དབང་གིས་གསུངས་པ་སྟེ། ། རྫུས་ཏེ་འབྱུང་བའི་སེམས་ཅན་
བཞིན། ། ཞེས་གསུངས་པ་ལྟར་ཡིན་ཏེ། ཕྱི་ནང་གི་སྐྱེ་མཆེད་ལས་གཟུགས་ལ་ལྟ་བ་སོགས་ཀྱི་རྣམ་ཤེས་འབྱུང་
བར་བསྟན་པ་ན། དེ་དག་ལས་མ་གཏོགས་པའི་ལྟ་བ་པོ་ལ་སོགས་པ་མེད་པར་རྟོགས་པའི་དོན་དུའོ། སྒྲ་ཇི་བཞིན་
པ་ལ་གནོད་བྱེད་ནི་ཕྱི་རོལ་འགོག་པའི་རིགས་པ་རྣམས་སོ། ཆོས་རྣམས་ལ་ངོ་བོ་དང་ཁྱད་པར་དུ་བཏགས་པའི་
ཀུན་བཏགས་ནི་ཆོས་ཀྱི་ཁམས་དང་སྐྱེ་མཆེད་ཡིན་པས་དེ་གཉིས་ལ་མ་ཕྱེ་བར་རང་གི་མཚན་ཉིད་ཀྱིས་གྲུབ་པར་
གསུངས་པ་ཡང་དྲང་དོན་ནོ། ཞེས་གསུངས་པའི་ཕྱིར། ཁྱབ་སྟེ། མདོ་གཅིག་ཡིན་ཀྱང་དྲང་དོན་དུ་འགྲེལ་
ལུགས་གཉིས་ཡོད་པར་གསུངས་པ་ཤིན་ཏུ་གསལ་བའི་ཕྱིར་དང། དེར་མ་ཟད་དཀའ་འགྲེལ་རྩོམ་འཕྲོར། ཁ་ཅིག
ཕྱི་དོན་ཡོད་པར་སྟོན་པའི་འཁོར་ལོ་དང་པོ་དང་། རང་འཛིན་རྟོག་པའི་ཞེན་གཞེར་རང་གི་མཚན་ཉིད་ཀྱིས་གྲུབ་
པར་སྟོན་པའི་འཁོར་ལོ་དང་པོ་གཉིས་མདོ་སོ་སོ་ཡིན་ཟེར་ན། ཞེས་ཀྱང་གསུངས་པའི་ཕྱིར། འོན་ཀྱང་རྩོམ་
འཕྲོར་གཉིས་ཀ་དངོས་བསྟན་ལ་མ་སྦྱར་ན་མདོ་དེ་གཉིས་དོན་གཅིག་པའི་ཕྱིར། ཞེས་གསུངས་པ་ནི་དཔྱད་དགོས་
ཏེ། ལེགས་བཤད་སྙིང་བོ་དྲངས་མ་ཐག་པ་དང་དངོས་སུ་འགལ་བའི་ཕྱིར་དང་། ཡིག་ཆར་དེ་གཉིས་དངོས་སུ་
བསྟན་པའི་འཁོར་ལོ་དང་པོ་འགལ་བར་གསུངས་པས་རྩོམ་འཕྲོའི་བཤད་ཚུལ་ཡང་དེ་ལྟར་ཡིན་སྙམ་ནའང་མི་
འཐད་དེ། རྩོམ་འཕྲོ་རང་ཉིད་ལས་ཕྱི་དོན་ཡོད་པར་དངོས་སུ་སྟོན་པའི་འདིར་བསྟན་འཁོར་ལོ་དང་པོ་ཡོད་པར་
གསུངས་པ་གང་ཞིག ཡིག་ཆར་དེ་མེད་པར་གསུངས་པས་མི་མཐུན་པའི་ཕྱིར། དང་པོ་དེར་ཐལ། དེ་ཉིད་
ལས། ། ཕྱི་དོན་ཡོད་པར་དངོས་སུ་སྟོན་པའི་འཁོར་ལོ་དང་པོ་ཆོས་ཅན། རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པར་སྟོན་པའི་མདོ་ཡིན་པར་ཐལ། འདིར་བསྟན་འཁོར་ལོ་དང་པོ་ཡིན་པའི་ཕྱིར། ནས།
ཕྱི་དོན་སྟོན་པའི་འཁོར་ལོ་དང་པོའི་མཚན་གཞི་མི་རྙེད་པའི་ཕྱིར། ཞེས་གསུངས་པའི་ཕྱིར། གཉིས་པ་དེར་ཐལ།
ཡིག་ཆ་དྲངས་ཟིན་པ་དེའི་ཕྱིར། དེས་ན་རྩོམ་འཕྲོའི་བཤད་ཚུལ་ལྟར་ན་དེ་གཉིས་དངོས་སུ་བསྟན་ན་དེ་གཉིས་
དངོས་སུ་སྟོན་པའི་འཁོར་ལོ་དང་པོ་ལ་ཁྱབ་ཆེ་ཆུང་མེད་པས་དངོས་བསྟན་ལ་མ་སྦྱར་ན་ཞེས་བཤད་པ་འབྲེལ་མེད་

• 214 • དྲང་ངེས་རྣམ་འབྱེད་ཀྱི་དོགས་དཔྱོད།
--- --------་- ལ ་་་་་
པའི་ཕྱིར་ཟེར་ན་དཔྱད་གཞི་ཆེ། ཡང་ཁ་ཅིག འདིར་བསྟན་འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་
མཆེད་གཉིས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་གསུངས་ཀྱང་། དེའི་ཆེད་དུ་བྱ་
བའི་གདུལ་བྱས་དེ་ལྟར་ཁས་མི་ལེན་ཏེ། ཡིག་ཆར། འདིར་བསྟན་འཁོར་ལོ་དང་པོ་གཟུགས་ནས་བྱང་ཕྱོགས་སོ་
བདུན་གྱི་བར་གྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན།
དེ་རྣམས་རང་གི་མཚན་ཉིད་ཀྱིས་གྲུབ་པར་དངོས་སུ་མ་བསྟན་པའི་ཁྱད་པར་འཐད་པར་ཐལ། དེའི་དྲི་བ་ཞུས་
ཚུལ་འཐད་པའི་ཕྱིར། འདོད་ན། དེའི་ཆེད་དུ་བྱ་བའི་གདུལ་བྱ་ཉན་ཐོས་སྡེ་བ་རྣམས་ཀྱིས་དེ་ལྟར་ཁས་ལེན་པར་
ཐལ། འདོད་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར། ལ་ལས། དེ་མི་འཐད་པར་ཐལ། ཆོས་
ཁམས་དང་ཆོས་ཀྱི་སྐྱེ་མཆེད་གཉིས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྟོན་པའི་
འདིར་བསྟན་འཁོར་ལོ་དང་པོ་སྒྲ་ཇི་བཞིན་དུ་ཁས་ལེན་པའི་གང་ཟག་ལ། ཉན་ཐོས་སྡེ་བས་ཁྱབ་པའི་ཕྱིར་ཏེ།
གྲུབ་མཐའ་རྩ་བར། འཁོར་ལོ་དང་པོའི་དོན་བཞིན་དོན་སྨྲ་དང་། ། ཞེས་དང་། འདིར། ཉན་ཐོས་ཀྱི་ཐེག་པ་
ལ་ཡང་དག་པར་ཞུགས་པ་རྣམས་ལ། ཞེས་གསུངས་པའི་ཕྱིར། ཁྱབ་སྟེ། མདོ་དེ་སྒྲ་ཇི་བཞིན་དུ་ཁས་ལེན་པའི་
གང་ཟག་ཅིག་ཡོད་དགོས་ལ་ཉན་ཐོས་སྡེ་བ་ལས་གཞན་ལ་མི་རུང་པའི་ཕྱིར་རོ། ། དེས་ན་འཁོར་ལོ་དང་པོས་ཆོས་
ཁམས་དང་ཆོས་ཀྱི་སྐྱེ་མཆེད་རྣམས་རང་གི་མཚན་ཀྱིས་གྲུབ་པར་བསྟན་པར་འདིར་ཤིན་ཏུ་གསལ་ལ། འདིར་
བསྟན་འཁོར་ལོ་དང་པོར་གཟུགས་སོགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་
བསྟན་ལ་དེ་རྣམས་རང་གི་མཚན་ཉིད་ཀྱིས་གྲུབ་པར་མ་བསྟན་ཞེས་ཁྱད་པར་འབྱེད་པའང་མི་འཐད་ལ། ཁྱད་
པར་དུ་ཉན་ཐོས་སྡེ་བས་ནམ་མཁའ་སོགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་ཁས་
མི་ལེན་ལ། དེ་རྣམས་དེར་རང་གི་གནས་ཚོད་ཀྱི་དབང་གིས་གྲུབ་པར་ཁས་ལེན་པའི་ཁྱད་པར་ཡོད་པའི་ཤེས་བྱེད་
དུ་གཟུགས་སོགས་རྟོག་པའི་ཞེན་གཞི་དང་ཞེས་སོགས་དྲངས་པ་ཤིན་ཏུ་མི་འཐད་དེ། ལུང་དེས་ཉན་ཐོས་སྡེ་བས་
གཟུགས་སོགས་རང་གི་མཚན་ཉིད་ཀྱིས་གྲུབ་པར་ཁས་ལེན་ཀྱང་ཚད་མ་པ་ལ་གྲགས་པའི་རང་མཚན་དུ་ཁས་མི་ལེན་
པར་བསྟན་པར་ཤིན་ཏུ་གསལ་བའི་ཕྱིར་ཏེ། ཞེན་གཞིར་ཞེས་པའི་ར་སྒྲ་དང་། གནས་སུ་ཞེས་པའི་སུ་སྒྲ་གཉིས་
འཇུག་ཚུལ་གཅིག་པའི་ཕྱིར་ཏེ། དུ་ལ་སོགས་པ་ལ་དང་མཐུན། ། ཞེས་འབྱུང་བས་སོ། ། དེས་ན་རང་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་དང་། བརྡ་འདོགས་པའི་གནས་སུ་རང་གི་མཚན་ཉིད་ཀྱིས་
གྲུབ་པ་ལ་ཁྱད་པར་མེད་པའི་ཕྱིར་རོ། ། གཞན་ཡང་། ཉན་ཐོས་སྡེ་པས་ཆོས་ཁམས་དང་ཆོས་ཀྱི་སྐྱེ་མཆེད་གཉིས་
རང་འཛིན་རྟོག་པའི་ཞེན་གཞིར་རང་གི་རང་གི་མཚན་ཉིད་ཀྱིས་མ་གྲུབ་པར་ཁས་བླངས་ཀྱང་། སྟོན་པས་དེ་ལས་
ལྡོག་སྟེ་གསུངས་ཞེས་གཏན་ནས་ཁས་ལེན་མི་རིགས་ཏེ། གཞན་དུ་ན་དེ་འདྲ་བའི་མདོ་དེ་གང་ཟག་གི་བསམ་པ་ལ་

དྲང་ངེས་རྣམ་འབྱེད་ཀྱི་དོགས་དཔྱོད། • 215 •
དགོངས་པའི་མདོ་མ་ཡིན་པར་ཐལ་ལོ། ། འདོད་ན། འདིར་བསྟན་འཁོར་ལོ་གསུམ་པོ་གདུལ་བྱ་མི་འདྲ་བ་
གསུམ་གྱི་བསམ་པའི་དབང་གིས་གསུངས་པ་མ་ཡིན་པར་ཐལ་ལོ། ། གཞན་ཡང་། འདིར་བསྟན་འཁོར་ལོ་དང་
པོ་སྒྲ་ཇི་བཞིན་དུ་ཁས་ལེན་པའི་གྲུབ་མཐའ་བཞི་པོ་གང་རུང་མེད་པར་ཐལ། ཉན་ཐོས་སྡེ་གཉིས་དེ་མ་ཡིན།
གཞན་ལ་དོགས་པ་མེད་པའི་ཕྱིར། གཉིས་པ་སླ། དང་པོ་དེར་ཐལ། ཉན་ཐོས་སྡེ་གཉིས་ཀྱིས་གཟུགས་ནས་
འཕགས་ལམ་ཡན་ལག་གི་བར་གྱི་ཆོས་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་
ཁས་ལེན་པའི་ཕྱིར་ཏེ། དེ་གཉིས་ཀྱི་ལུགས་ལ་ཆོས་དེ་རྣམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་མ་གྲུབ་པའི་ཕྱིར། མ་གྲུབ་ན། དེ་གཉིས་ཀྱི་ལུགས་ལ་དེ་རྣམས་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་ཐལ། དེ་ལྟར་གྲུབ་མ་གྲུབ་གང་རུང་གང་ཞིག མ་གྲུབ་པ་མ་ཡིན་པའི་ཕྱིར། འཁོར་
གསུམ། གཞན་ཡང་། ཁ་ཅིག་ལ་ནི་གཉིས་བརྟེན་པ། ། ཞེས་སོགས་རིན་ཕྲེང་རྩ་འགྲེལ་ལས་འདིར་བསྟན་
འཁོར་ལོ་གསུམ་གདུལ་བྱ་མི་འདྲ་བ་གསུམ་གྱི་བསམ་པ་དང་མཐུན་པར་གསུངས་པ་རྣམས་མི་འཐད་པར་ཐལ།
འདིར་བསྟན་འཁོར་ལོ་དང་པོར་ཆོས་ཁམས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་
བསྟན་ཀྱང་དེའི་ཆེད་དུ་བྱ་བའི་གདུལ་བྱས་དེ་ལྟར་ཁས་མི་ལེན་པའི་ཕྱིར། འཁོར་གསུམ། གཞན་ཡང་། དེའི་
ཆེད་དུ་བྱ་བའི་གདུལ་བྱས་མདོ་དེ་སྒྲ་ཇི་བཞིན་དུ་ཁས་ལེན་པའི་ཕྱིར་ཏེ། དྲང་ངེས་ཟིན་བྲིས་ལས། ཡང་ཁ་ཅིག
ནས། གང་ཟག་གི་བདག་མེད་སྟོན་པའི་སྣོད་རུང་ལ། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པའི་སྟོང་བར་བསྟན་ན་སྐྲག་པར་འགྱུར་བས་འདིར་བསྟན་འཁོར་ལོ་དང་པོའི་སྒྲས་ཟིན་ལྟར་ཁས་ལེན་པའི་
བྱང་ཆུབ་སེམས་དཔའ་ཡོད་པའི་ཕྱིར། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཡང་ཁ་ཅིག འདིར་
བསྟན་དང་པོར་ཚིག་ཟིན་ལ་ཕུང་སོགས་རང་གི་མཚན་ཉིད་ཀྱིས་གྲུབ་པ་ཙམ་དུ་གསུངས་ཀྱང་གདུལ་བྱའི་བསམ་ངོ་
ལ་ལྟོས་ནས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་གསུངས་པར་སོང་བས་སྒྲ་ཇི་བཞིན་
པ་མིན་ཏེ། དཀའ་འགྲེལ་རྩོམ་འཕྲོར། རང་ལུགས་ལ་གོང་དུ་མ་ཁྱབ་སྟེ། གདུལ་བྱ་དེར་སྐྱེ་འཇིག་སོགས་ཡོད་
པར་བསྟན་ཚད། ནས། རང་མཚན་གྱིས་གྲུབ་པ་སོགས་སུ་སོང་བ་ཡིན་པའི་ཕྱིར། ཞེས་གསུངས་པའི་ཕྱིར་ཟེར།
ལ་ལས། ཁྱོད་ཀྱི་བཤད་ཚུལ་ལྟར་ན། གཟུགས་ལ་སྐྱེ་བ་ཡོད་ཅེས་སོགས་ཀྱི་མདོ་ཆོས་ཅན། ཚིག་ཟིན་ལ་གཟུགས་
སོགས་ཀྱི་སྐྱེ་འཇིག་ཡོད་པ་ཙམ་ལས་མ་བསྟན་པར་ཐལ། མདོ་དེའི་ཚིག་ཟིན་ལ་སྐྱེ་འཇིག་ཙམ་བསྟན་པའི་ཕྱིར།
རྟགས་ཁས། འདོད་ན། མདོ་དེའི་སྒྲས་ཟིན་དེ་ཙམ་ལས་མ་བསྟན་པར་ཐལ། ཚིག་ཟིན་ལ་དེའི་ཕྱིར། ཁྱབ་སྟེ།
སྒྲས་ཟིན་དང་ཚིག་ཟིན་གཉིས་ལ་ཁྱད་པར་མེད་པའི་ཕྱིར། འདོད་མི་ནུས་ཏེ། སྒྲས་ཟིན་ལ་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པར་གསུངས་པར་རྩོམ་འཕྲོ་རང་ལས་གསུངས་པའི་ཕྱིར། གཞན་ཡང་།

： 216 • 
དྲང་ངེས་རྣམ་འབྱེད་ཀྱི་དོགས་དཔྱོད།
མདོ་དེའི་སྒྲས་ཟིན་ལ་དེ་ལྟར་གསུངས་པ་མ་ཡིན་པར་ཐལ། གདུལ་བྱའི་བསམ་པའི་དབང་གིས་དེ་ལྟར་བསྟན་
པར་སོང་བ་ཡིན་པའི་ཕྱིར་ཏེ། རྩོམ་འཕྲོ་དྲངས་མ་ཐག་པ་དེའི་ཕྱིར། གཞན་ཡང་། དེ་མི་འཐད་པར་ཐལ།
འདིར་བསྟན་འཁོར་ལོ་དང་པོར་ཕུང་སོགས་འདུས་བྱས་ཀྱི་ཆོས་རང་གི་མཚན་ཉིད་ཀྱིས་གྲུབ་པར་གསུངས་ཀྱང་།
དེ་ལྟར་གསུངས་པ་ཙམ་གྱིས་དྲང་དོན་དུ་མི་འགྲོ་ལ། ཆོས་ཁམས་དང་ཆོས་ཀྱི་སྐྱེ་མཆེད་ལྟ་བུ་འདུས་མ་བྱས་ཀྱི་ཆོས་
རང་གི་མཚན་ཉིད་ཀྱིས་གྲུབ་པར་གསུངས་པས་དྲང་དོན་དུ་སོང་བར་གཞུང་ཉིད་ལས་ཤིན་ཏུ་གསལ་བའི་ཕྱིར་ཏེ།
གཞུང་ལས། ངོ་བོ་དང་ཁྱད་དུ་བཏགས་པའི་ཀུན་བཏགས་ནི་ཆོས་ཀྱི་ཁམས་དང་སྐྱེ་མཆེད་ཡིན་པས་དེ་གཉིས་ལ་
མ་ཕྱེ་བར་རང་གི་མཚན་ཉིད་ཀྱིས་གྲུབ་པར་གསུངས་པ་ཡང་དྲང་དོན་ནོ། ། ཞེས་གསུངས་པའི་ཕྱིར། དེས་ན་
སྒྲས་ཟིན་ལ་གཟུགས་སོགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྟོན་པའི་འཁོར་ལོ་
དང་པོ་མེད་པར་ལུང་འདིས་ཤིན་ཏུ་གསལ་བའི་ཕྱིར་རོ། ། ཡང་ཁ་ཅིག དཀའ་འགྲེལ་རྩོམ་འཕྲོར། བཅོམ་
ལྡན་འདས་ཀྱིས་རྣམས་གྲངས་དུ་མར་ཁམས་རྣམས་ཀྱི་རང་གི་མཚན་ཉིད་ཀྱང་བཀའ་སྩལ། ཅེས་པའི་མདོ་ནི་སྤྱིར་
མངོན་པ་སྡེ་བདུན་ནང་གི་ཁམས་ཀྱི་ཚོགས་ཡིན་ལ། དེ་བྱེ་སྨྲས་བཀར་འདོད་སར་གསུངས་པ་ལྟར་འཐད་ཟེར།
ལ་ལས། དེ་འདྲ་བའི་མདོ་ཆོས་ཅན། མདོ་སྡེ་དགོངས་འགྲེལ་གྱི་གཞུང་མ་ཡིན་པར་ཐལ། བཤད་ཚུལ་དེ་འཐད་
པའི་ཕྱིར། འདོད་མི་ནུས་ཏེ། གཞུང་འདིར། མདོ་སྡེ་ལ་འགལ་སྤོང་གི་དྲི་བ་ཞེས་སོགས་གསུངས་པའི་ཕྱིར་ཟེར།
གཞན་དག་གིས། རྩོམ་འཕྲོར་དེ་ལྟར་གསུངས་པ་མདོ་ལ་དགོངས་པས་སྐྱོན་མེད་ཅེ་ན། ལ་ལས། བྱེ་སྨྲས་མངོན་
པ་སྡེ་བདུན་བཀར་འདོད་ཀྱང་མདོ་དེའི་དངོས་བསྟན་གྱི་མདོ་དེ་མངོན་པ་སྡེ་བདུན་ནང་གི་ཁམས་ཀྱི་ཚོགས་ཡིན་
པར་གང་དུ་བཤད་ཅེས་སོགས་ཟེར་བ་སོགས་ལ་བརྟག ཡང་ཁ་ཅིག དེས་ན་བྱེ་མདོ་གཉིས་ཀས་རྩོད་མེད་དུ་
འདོད་པའི་ཁམས་རྣམས་ཀྱི་ཞེས་སོགས་ཀྱི་མདོ་ལ་ཁམས་མང་པོའི་མདོ་འཇོག་པར་རྩོམ་འཕྲོར་བཤད་པ་ལྟར་
འཐད་ཟེར། ལ་ལས། བཤད་ཚུལ་དེ་ནི་མི་འཐད་དེ། འདིར་བསྟན་འཁོར་ལོ་དང་པོ་བོད་དུ་མ་བསྒྱུར་བར་
གཞུང་ཚད་ལྡན་དུ་མར་བྱུང་བས་བོད་དུ་བསྒྱུར་བའི་མདོ་འདིར་བསྟན་འཁོར་ལོ་དང་པོར་རྩོད་མེད་དུ་འཇོག་རྒྱུའི་
མདོ་མེད་པའི་ཕྱིར་ཟེར་ན་བརྟག ཡང་ཁ་ཅིག ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ་ཅེས་པའི་
རང་གི་མཚན་ཉིད་དེ། སྤྱིར་རང་གི་མཚན་ཉིད་ཀྱིས་གྲུབ་པ་ལ་མི་བྱེད་པར་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པ་ལ་བྱེད་དགོས་ཏེ། དཀའ་འགྲེལ་རྩོམ་འཕྲོར། ཡང་ཁ་ཅིག ཕུང་བོ་རྣམས་ཀྱི་རང་གི་
མཚན་ཉིད་ཀྱང་བཀའ་སྩལ་ཅེས་པའི་རང་གི་མཚན་ཉིད་དེ། ནས། འདི་ནི་རིགས་པའི་འཕུལ་དང་གོ་བ་ཤིན་ཏུ་
ཟབ་པ་ཞིག་ཡིན་ནོ། ། ཞེས་གསུངས་པའི་ཕྱིར་ཟེར། ལ་ལས། ཁྱོད་ཀྱི་བཤད་ཚུལ་དེ་མི་འཐད་པར་ཐལ།
འདིར་བསྟན་འཁོར་ལོ་དང་པོར་གཟུགས་ནས་འཕགས་ལམ་ཡན་ལག་གི་བར་རང་གི་མཚན་ཉིད་ཀྱིས་གྲུབ་པར་

དྲང་ངེས་རྣམ་འབྱེད་ཀྱི་དོགས་དཔྱོད། • 217 •
ས་
གསུངས་ཀྱང་། འདུས་བྱས་ཀྱི་ཆོས་རྣམས་དེ་ལྟར་གསུངས་པ་ཙམ་གྱིས་དྲང་དོན་དུ་མི་འགྲོ་ཡང་ཆོས་ཁམས་དང་
ཆོས་ཀྱི་སྐྱེ་མཆེད་གཉིས་རང་གི་མཚན་ཉིད་ཀྱིས་གྲུབ་པར་གསུངས་པས་དྲང་དོན་དུ་འགྱུར་བར་འདིར་ཤིན་ཏུ་
གསལ་བས་ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་ཆོས་ཀྱི་ཁམས་དང་སྐྱེ་མཆེད་ཡིན་པས་དེ་གཉིས་
ལ་མ་ཕྱེ་བར་རང་གི་མཚན་ཉིད་ཀྱིས་གྲུབ་པར་གསུངས་པ་ཡང་དྲང་དོན་ནོ། ། ཞེས་དྲངས་ནས་སྔར་ཡང་ལན་དུ་
མར་བཤད་ཟིན་པའི་ཕྱིར་དང་། གཞན་དུ་ན་ལུང་འདིའི་དོན་ཇི་ལྟར་ཡིན་སོམས་ཤིག གཞན་ཡང་། ཕུང་པོ་
རྣམས་ཀྱི་རང་གི་མཚན་ཉིད་ཀྱང་བཀའ་སྩལ་ཅེས་པའི་རང་གི་མཚན་ཉིད་དེ། སྤྱིར་རང་གི་མཚན་ཉིད་ཀྱིས་གྲུབ་
པ་ལ་བྱེད་པར་འདིར་ལན་དུ་མར་གསུངས་ཏེ། གཞུང་ལས། འདིར་རང་གི་མཚན་ཉིད་ཅེས་པ་རྒྱ་ནག་གི་འགྲེལ་
ཆེན་སོགས་ལས་ཐུན་མོང་མ་ཡིན་པའི་མཚན་ཉིད་ལ་བཤད་པ་ནི་རིགས་པ་མ་ཡིན་ཏེ། མདོ་ཉིད་ལས་ཀུན་
བཏགས་ཀྱི་སྐབས་སུ་རང་གི་མཚན་ཉིད་ཀྱིས་གྲུབ་པ་ལ་གསལ་བར་གསུངས་པའི་ཕྱིར་དང་། ཀུན་བཏགས་ལའང་
ཐུན་མོང་མ་ཡིན་པའི་མཚོན་བྱེད་ཡོད་པས་མཚན་ཉིད་ངོ་བོ་ཉིད་མེད་པ་ཀུན་བཏགས་ལ་བཤད་དུ་མི་རུང་བའི་
སྐྱོན་དུ་འགྱུར་བའི་ཕྱིར་རོ། ། ཞེས་དང་། ཀུན་བཏགས་ལ་མེད་རྒྱུའི་མཚན་ཉིད་ངོ་བོ་ཉིད་ནི་རང་གི་མཚན་ཉིད་
ཀྱིས་གྲུབ་པའམ་གནས་པ་ལ་བྱའོ། ། འདིར་རང་གི་མཚན་ཉིད་ཀྱིས་ཡོད་མེད་བསྟན་ཚོད་ནི་མིང་དང་བརྡ་ལ་ལྟོས་
ནས་བཞག་མ་བཞག་ཡིན་ལ། ཞེས་གསུངས་པའི་ཕྱིར། ཁྱབ་སྟེ། ལུང་དང་པོའི་དོན་ནི། རྒྱ་ནག་འགྲེལ་ཆེན་
ལྟར་ན་རྟོག་པས་བཏགས་ཙམ་ཡང་སྐབས་འདིའི་རང་གི་མཚན་ཉིད་ཡིན་ལ། དེ་ལྟར་ན་མཚན་ཉིད་ངོ་བོ་ཉིད་
མེད་པ་ཀུན་བཏགས་མ་ཡིན་པར་འགྱུར་ཏེ། མཚན་ཉིད་ངོ་བོ་ཉིད་མེད་པ་ལ་རང་གི་མཚན་ཉིད་ཀྱིས་མ་གྲུབ་པ་
ཞིག་དགོས་ལ། ཀུན་བཏགས་ལ་རང་གི་མཚན་ཉིད་ཀྱིས་མ་གྲུབ་པ་ཞིག་མི་དགོས་ཏེ། རྟོག་པས་བཏགས་ཙམ་དེ་
རང་གི་མཚན་ཉིད་ཀྱིས་གྲུབ་པའི་ཕྱིར་རོ། ། ཞེས་པ་དེ་ཡིན་གྱི་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་མ་གྲུབ་པ་ཀུན་བཏགས་མ་ཡིན་པར་ཐལ་བའི་སྐྱོན་མེད་ལ་རང་གི་མཚན་ཉིད་ཀྱིས་མ་གྲུབ་པ་དེར་ཐལ་
བར་འགྱུར་བའི་ཕྱིར་དང་། སྐབས་འདིའི་རང་མཚན་ལ་ཀུན་བཏགས་མིན་པ་ཞིག་དགོས་ལ། གཟུགས་སོགས་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཀུན་བཏགས་ཡིན་པའི་ཕྱིར་དང་། མདོར་མཚན་
ཉིད་ངོ་བོ་ཉིད་མེད་པ་ཞེས་པའི་མེད་རྒྱུའི་མཚན་ཉིད་ངོ་བོ་ཉིད་ཀྱང་རང་གི་མཚན་ཉིད་ཀྱིས་གྲུབ་པ་ལ་བྱེད་པར་
ལུང་ཕྱི་མ་འདིས་ཤིན་ཏུ་གསལ་ལ། ཀུན་བཏགས་ཀྱི་སྐབས་སུ་རང་གི་མཚན་ཉིད་ཀྱིས་གྲུབ་པ་ལ་གསལ་བར་
གསུངས་ཞེས་པའང་དེ་ཡིན་པའི་ཕྱིར་རོ། ། དེས་ན་གཞུང་ཉིད་ལས་རང་གི་མཚན་ཉིད་ཀྱང་བཀའ་སྩལ་ཅེས་པའི་
རང་གི་མཚན་ཉིད་དེ་སྤྱིར་རང་གི་མཚན་ཉིད་ཀྱིས་གྲུབ་པ་ལ་ལན་དུ་མར་གསུངས་ལ། སྟོང་ཐུན་ལས་ཀྱང་དེ་ལྟར་
གསུངས་པ་རྩོམ་འཕྲོར་དྲངས་ཡོད་པས་དེ་ལ་རྗེ་ཡབ་སྲས་ཀྱི་བཤད་ཚུལ་མི་མཐུན་པ་མེད་པས་དེ་ལས་གཞན་དུ་

• 218 •
 དྲང་ངེས་རྣམ་འབྱེད་ཀྱི་དོགས་དཔྱོད།
་--- ས
ཁས་ལེན་མི་རུང་བའི་ཕྱིར་རོ། གཞན་ཡང་། ཁྱོད་ཀྱི་བཤད་ཚུལ་དེ་མི་འཐད་པར་ཐལ། ཁྱོད་ཀྱིསབཤད་ཚུལ་
ལྟར་ན། ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ་ཅེས་པའི་རང་མཚན་དེ་རང་གི་མཚན་ཉིད་ཀྱིས་
གྲུབ་པ་ལ་བྱེད་ན་ཕུང་པོ་རང་གི་མཚན་ཉིད་ཀྱིས་གྲུབ་པར་གསུངས་པའི་འཁོར་ལོ་དང་པོ་སྒྲ་ཇི་བཞིན་དུ་ཐལ་བ་
གནོད་བྱེད་མཐར་ཐུག་ཡིན་ལ། དེ་ལྟ་བུའི་གནོད་བྱེད་གཏན་ནས་མེད་པའི་ཕྱིར་ཏེ། འདིར་བསྟན་འཁོར་ལོ་
དང་པོ་སྒྲ་ཇི་བཞིན་པ་མ་ཡིན་ཀྱང་དེའི་ཚིག་ཟུར་གྱི་མདོ་ལ་སྒྲ་ཇི་བཞིན་པ་མིན་མི་དགོས་པ་ནི། འདིར། ངོ་བོ་
དང་ཁྱད་པར་དུ་བཏགས་པའི་ཀུན་བཏགས་ནི་ཆོས་ཀྱི་ཁམས་དང་སྐྱེ་མཆེད་ཡིན་པས། ཞེས་སོགས་ཀྱིས་གསལ་
བར་གསུངས་པས་སྒྲུབ་ནུས་པའི་ཕྱིར་ཏེ། ལུང་དེའི་དོན་ཡོད་པའི་ཕྱིར་རོ། ། གཞན་ཡང་། འདིར། མདོ་ཉིད་
ལས་ཀུན་བཏགས་ཀྱི་སྐབས་སུ་ཞེས་པའི་མདོ་ཚིག་དེ་མཚན་ཉིད་ངོ་བོ་ཉིད་མེད་པ་གང་ཞེ་ན་ཞེས་པ་དེ་ཡིན་གྱི།
རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་པས་ཞེས་པ་ལ་མི་བྱེད་དེ། རྩོམ་འཕྲོར། མདོ་ཚིག་ཀྱང་
མཚན་ཉིད་ངོ་བོ་ཉིད་མེད་ཅེས་པ་དེ་མིན་གྱི་རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་ཞེས་པ་དེ་ལ་
སྙེགས་དགོས་ཟེར་ན། ཞེས་དང་། ཀུན་བཏགས་ཀྱི་སྐབས་སུ་རང་མཚན་གྱིས་གྲུབ་པ་ལ་གསུངས་ཞེས་པའི་རང་
མཚན་དེ་དགག་བྱའི་རང་མཚན་ལ་བྱེད། རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་ཞེས་པའི་རང་
མཚན་དེ་རང་མཚན་དངོས་ལ་བྱེད་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཞེ་ན། དེ་ཡང་མི་འཐད་དེ།
དེ་ནི་རང་གི་ཡིག་ཆའི་བཤད་ཚུལ་དང་མི་མཐུན་པས་ཁས་ལེན་མི་རིགས་པའི་ཕྱིར་ཏེ། ཀུན་བཏགས་ཀྱི་སྐབས་སུ་
ཞེས་པའི་རང་མཚན་དེ་མདོར་རང་གི་མཚན་ཉིད་ཀྱིས་རྣམ་པར་གནས་པ་ནི་ཞེས་པ་དེ་ལ་བྱེད་པར། ཡིག་ཆར།
རང་གི་མཚན་ཉིད་ཀྱང་བཀའ་སྩལ་ཅེས་པའི་རང་གི་མཚན་ཉིད་དེ། ཞེས་པ་ནས། མདོ་ལས་རང་གི་མཚན་ཉིད་
ཀྱིས་རྣམ་པར་གནས་པ་ནི་མ་ཡིན་པས། ཞེས་གསུངས་པ་མི་འཐད་པར་ཐལ། འདོད་པའི་ཕྱིར། འདོད་མི་ནུས་
ཏེ། འདི་ཉིད་ལས། མདོ་ཉིད་ལས་ཀུན་བཏགས་ཀྱི་སྐབས་སུ་རང་གི་མཚན་ཉིད་ཀྱིས་གྲུབ་པ་ལ་གསལ་པར་
གསུངས་པའི་ཕྱིར། ཞེས་གསུངས་པའི་ཕྱིར། ཞེས་ཤིན་ཏུ་གསལ་བར་བཤད་པས་སུས་ཀྱང་བསྙོན་མི་རུང་བའི་
ཕྱིར། ཡང་ཀུན་བཏགས་ཀྱི་སྐབས་སུ་ཞེས་པའི་རང་མཚན་དེ་དགག་བྱའི་རང་མཚན་ལ་བྱས་ནས་མདོ་ཉིད་ལས་
ཞེས་པ་མཚན་ཉིད་ངོ་བོ་ཉིད་མེད་པ་གང་ཞེ་ན་ཞེས་པ་དེ་ལ་བྱེད་པར་བཤད་པའང་མི་འཐད་དེ། འདིར་བསྟན་
མཚན་ཉིད་ངོ་བོ་ཉིད་མེད་པའི་མདོ་དང་། གཞུང་འདིར་སྒྲུབ་ཕྱོགས་དང་དགག་ཕྱོགས་ཀྱི་རྒྱུ་མཚན་གཉིས་ལས་
མ་གསུངས་ལ། དེ་གཉིས་གང་གི་དབང་དུ་བྱས་ཀྱང་དགག་བྱ་ལ་སྦྱར་མི་རིགས་པ་ནི་གཞུང་འདིར་རང་གི་མཚན་
ཉིད་ཀྱིས་ཡོད་མེད་བསྟན་ཚོད་ནི་ཞེས་སོགས་ཀྱིས་ཤིན་ཏུ་གསལ་ལ། དགག་བྱའི་རང་མཚན་ལ་བྱེད་པར་གསུངས་
པའི་ཚིག་གཅིག་ཀྱང་མེད་པའི་ཕྱིར་དང་། འདིར་བསྟན་མཚན་ཉིད་ངོ་བོ་ཉིད་མེད་པ་ཞེས་པའི་མེད་རྒྱུ་དེ་རང་གི་

： 219 .
དྲང་ངེས་རྣམ་འབྱེད་ཀྱི་དོགས་དཔྱོད། 
མཚན་ཉིད་ཀྱིས་གྲུབ་པ་དང་། དོན་དམ་པ་ངོ་བོ་ཉིད་མེད་པ་ཞེས་པའི་མེད་རྒྱུ་དེ་དགག་བྱའི་རང་མཚན་ལ་བྱེད་
པར་ཁས་བླངས་ན་རྗེ་ཡབ་སྲས་ཀྱི་གསུངས་ལུགས་དང་མཐུན་ལ། ཡོངས་གྲགས་ལྟར་ནའང་མཚན་ཉིད་ངོ་བོ་ཉིད་
མེད་པ་དང་རང་གི་མཚན་ཉིད་ཀྱིས་མ་གྲུབ་པ་དོན་གཅིག་པའི་ཕྱིར་རོ། ། གཞན་ཡང་། ཡིག་ཆར། འདིར་
བསྟན་འཁོར་ལོ་དང་པོར་གཟུགས་སོགས་རང་གི་མཚན་ཉིད་ཀྱིས་གྲུབ་ཅེས་པའི་མདོ་ཚིག་བཀའ་སྩལ་ཀྱང་དེ་ལྟར་
གྲུབ་ཅེས་བཀའ་མ་སྩལ་ཅེས་ཞིབ་ཆ་བྱེད་པའང་དཔྱད་དགོས་ཏེ། དེ་ལྟར་ན་འདིར་བསྟན་འཁོར་ལོ་དང་པོར་
གཟུགས་སོགས་རང་གི་མཚན་ཉིད་ཀྱིས་གྲུབ་པར་སྟོན་པའི་མདོ་མེད་དགོས། དེ་ལྟར་ན་འདིར་བསྟན་འཁོར་ལོ་
གསུམ་གྱི་བསྟན་ཚུལ་འདྲའམ་མི་འདྲ། དང་པོ་ལྟར་ན་མི་འཐད་དེ་རྒྱ་བོད་ཀྱི་གཞུང་ཐམས་ཅད་དང་འགལ་
ལོ། ། གཉིས་པ་ལྟར་ན་ཇི་ལྟར་ཡིན་ཞེས་སོགས་ཟེར་བ་རྣམས་ལ་དཔྱད་དགོས་སོ། ། ཡང་ཁ་ཅིག དོན་དེ་ཉིད་
བཅོམ་ལྡན་འདས་ལ་བདག་ཡོངས་སུ་ཞུ་ལགས་སོ། ། ཞེས་པའི་ཚིག་དེ་འདིར་བསྟན་འཁོར་ལོ་དང་པོའི་དྲི་བ་ཞུས་
པའི་ཚིག་མ་ཡིན་ཏེ། དཀའ་འགྲེལ་རྩོམ་འཕྲོར། དྲི་བའི་ངོ་བོ་ལ་ཚིག་གིས་ཁྱབ་ཟེར་ན། ནས། དེ་ཡིན་ན་བར་
བའི་དྲི་བ་ཡིན་པས་ཁྱབ་པའི་ཕྱིར། རྟགས་ཁས། ཞེས་སོགས་གསུངས་པའི་ཕྱིར་ཟེར། ལ་ལས། དེ་མི་འཐད་
པར་ཐལ། དེ་འདྲ་བའི་ཚིག་དེ་དང་པོའི་དྲི་བ་ཞུས་པའི་ཚིག་ཡིན་པའི་ཕྱིར་ཏེ། བར་བའི་དྲི་བ་དངོས་སུ་ཞུས་
ནས་དང་པོའི་དྲི་བ་ཤུགས་ལ་ཞུས་པའི་ཚིག་ཡིན་པའི་ཕྱིར་ཏེ། དེ་འདྲ་བའི་ཚིག་ཡོད་པའི་ཕྱིར། དེས་ན་དོན་དེ་
ཞུས་པའི་ཚིག་ཡོད་ན། དེ་དངོས་སུ་ཞུས་པའི་མ་ཁྱབ་པའི་ཕྱིར་ཏེ། དོན་དེ་བསྟན་པའི་ཚིག་ཡོད་ན། དོན་དེ་
དངོས་སུ་བསྟན་པས་མ་ཁྱབ་པའི་ཕྱིར། གཞན་དུ་ན་དོན་དེ་བསྟན་ན་དངོས་སུ་བསྟན་པས་ཁྱབ་པར་ཐལ་ལོ།
ཞེས་སོགས་ཟེར་བ་ལ་ཞིབ་ཆ་དགོས། ཡང་ཁ་ཅིག མངོན་རྟོགས་རྒྱན་མ་བརྩམས་གོང་གི་རྗེ་བཙུན་གྱི་ཐུགས་ལ་
བཞུགས་པའི་མངོན་རྟོགས་རྒྱན་བསྟན་བཅོས་མ་ཡིན་པར་ཐལ། དཀའ་འགྲེལ་རྩོམ་འཕྲོར། བྱས་པ་ལ་ཁོ་ན་རེ།
མ་ཁྱབ་སྟེ། ངག་ཏུ་མ་ཐོན་པར་ཡིད་ཀྱིས་དྲི་བ་བྱས་པའི་དྲི་བ་དེའང་ཚིག་ཏུ་བཞག་ཆོག་པའི་ཕྱིར། ཞེས་པ་ནས་
རྩོད་ཚུལ་ཡང་ཤེས་དགོས་སོ། ། ཞེས་གསུངས་པའི་ཕྱིར་ཟེར། ལ་ལས། དེ་མི་འཐད་པར་ཐལ། དེ་འདྲ་བའི་
མངོན་རྟོགས་རྒྱན་དེ་བསྟན་བཅོས་ཡིན་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། ཡང་ཁ་ཅིག་ན་རེ། རྒྱན་
རྩོམ་དུས་ཀྱི་རྗེ་བཙུན་གྱི་ཐུགས་རྒྱུད་ལ་ལྡན་པའི་རྒྱན་ཆོས་ཅན། བསྟན་བཅོས་ཡིན་པར་ཐལ། རྒྱུན་ཡིན་པའི་
ཕྱིར། འདོད་ན། སྒྲ་ཡིན་པར་ཐལ། འདོད་པའི་ཕྱིར། འདོད་མི་ནུས་ཏེ། དེ་དུས་ཞལ་ནས་གསུངས་མ་ཟིན་
པའི་ཕྱིར་ན་མ་ཁྱབ་སྟེ། མ་གསུངས་ཀྱང་རྗོད་བྱེད་ཐམས་ཅད་ཐུགས་ལ་ཡོད་པའི་ཕྱིར། ཞེས་གསུངས་པའི་ཕྱིར་
ཟེར། ཡང་ལ་ལས། དེ་མི་འཐད་པར་ཐལ། དེ་འདྲ་དེ་སྒྲར་འདོད་པའང་མི་འཐད་ལ། བསྟན་བཅོས་ཡིན་ན་
སྒྲ་ཡིན་དགོས་ཞེས་པའང་མི་འཐད་དེ། གསེར་ཕྲེང་ལས། དེས་ན་སྒྲ་སྤྱིའི་ཕྲེང་བ་ལ་འདོད་ན་བསྟན་བཅོས་

• 220 • དྲང་ངེས་རྣམ་འབྱེད་ཀྱི་དོགས་དཔྱོད།
དངོས་མེད་དུ་འགྱུར་བས། ནས། ངག་གི་སྒྲ་རང་མཚན་པ་ལ་འདོད་ན་ཡང། ངག་ཏུ་མ་ཐོན་ན་བསྟན་བཅོས་
མ་བརྩམས་པ་དང་། བསེ་རུ་ལྟ་བུས་ཀྱང་གདུལ་བྱ་ལ་ཆོས་མིན་སྟོན་པར་འགྱུར་རོ། ཞེས་གསུངས་པའི་ཕྱིར་ཟེར་
ན་དཔྱད་པར་བྱའོ། ༈ ངོ་བོ་ཉིད་གསུམ་གྱི་སྐབས། ཁ་ཅིག་ན་རེ། མདོར་བསྟན་དངོས་བསྟན་གྱི་མཚན་ཉིད་
ངོ་བོ་ཉིད་མེད་པའི་དོན་སྟོང་ཉིད་ཡིན་པར་ཐལ། ཡིག་ཆར། འདིར་དངོས་སུ་བསྟན་པའི་དེ་ཆོས་ཀྱི་བདག་མེད་
ཕྲམོར་འཇོག་ཅེས་དང་། སྔ་མའི་མེད་རྒྱུ་དེ་ཤེས་བྱ་ལ་མི་སྲིད། ཅེས་དང་། མདོར་བསྟན་དངོས་བསྟན་གྱི་
མཚན་ཉིད་ངོ་བོ་ཉིད་ཡིན་ན། རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པ་དང་། དེར་རང་ངོས་
ནས་གྲུབ་པ་རྣམས་ཡིན་པས་ཁྱབ་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག ཡིག་ཆའི་ལུང་དེའི་
དོན་ནི་མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པ་དང་། དེའི་དོན་སྟོང་ཉིད་ཡིན་ཞེས་པ་མིན་ལ།
མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པའི་དོན་སྟོང་ཉིད་དུ་འགྲོ་ཚུལ་ཡོད་ཅེས་པའི་དོན་ཡིན་
པའི་ཕྱིར་ཏེ། རྩོམ་འཕྲོར། ཡིག་ཆར་འདིར་དངོས་སུ་བསྟན་པའི་དེ་ཆོས་ཀྱི་བདག་མེད་ཕྲ་མོ། ཞེས་པ་ནས།
སྔར་དང་འདྲ་བའི་ཕྱིར། ཞེས་གསུངས་པའི་ཕྱིར་ཟེར། དེ་ལ་ཁོ་ན་རེ། ཁྱོད་ཀྱི་བཤད་ཚུལ་དེ་གཏན་ནས་མི་
འཐད་པར་ཐལ། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པའི་དོན་ཡིན་ན། ཁྱོད་སྟོང་ཉིད་དུ་
འགྲོ་ཚུལ་མེད་པས་ཁྱབ་པའི་ཕྱིར། མ་གྲུབ་ན། སྟོང་པ་ཉིད་དུ་འགྲོ་རྒྱུའི་མཚན་ཉིད་ངོ་བོ་ཉིད་མེད་པའི་དོན་གང་
ཡིན། གལ་ཏེ་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པ་དང་། དེ་ལྟར་སྒྲོ་བཏགས་པ་
ལྟར་དུ་མ་གྲུབ་པ་གཉིས་པོ་དེ་ཡིན་ཟེར་ན། དེ་ལྟར་ན་ཡིག་ཆའི་ཚིག་ཟིན་ལྟར་མདོར་བསྟན་དངོས་བསྟན་གྱི་
མཚན་ཉིད་ངོ་བོ་ཉིད་མེད་པའི་དོན་སྟོང་ཉིད་དུ་ཁས་བླངས་ཀྱང་སྐྱོན་མེད་ལ། དེར་མ་ཟད་དེ་གཉིས་ཀ་སྟོང་ཉིད་
ཡིན་པས་དེ་སྟོང་ཉིད་དུ་འགྲོ་ཚུལ་ཡོད་ཅེས་བཤད་པའི་དགོས་པ་ཅུང་ཟད་ཀྱང་མེད་པའི་ཕྱིར་རོ། ། གཞན་ཡང་།
མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པའི་དོན་ཆོས་ཅན། ཁྱོད་སྟོང་ཉིད་དུ་འགྲོ་ཚུལ་མེད་
པར་ཐལ། ཁྱོད་ཀུན་རྫོབ་བདེན་པ་ཡིན་པའི་ཕྱིར་ཟེར་བ་ལ། དེ་འདྲ་བའི་དོན་དེ་སྟོང་ཉིད་དུ་ཁས་བླངས་ཀྱང་
སྐྱོན་མེད་ཅེས་ཟེར་ན། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་ཚད་མས་མ་དམིགས་པ་ཆོས་ཅན།
ཁྱོད་སྟོང་ཉིད་ཡིན་པར་ཐལ། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པའི་དོན་ཡིན་པའི་ཕྱིར།
དང་པོ་ཁས། གཉིས་པ་དེར་ཐལ། དེ་དེའི་མཚན་ཉིད་ཡིན་པའི་ཕྱིར། མ་གྲུབ་ན། དེ་འདྲའི་མཚན་ཉིད་ངོ་བོ་
ཉིད་ཆོས་ཅན། ཁྱོད་ཚད་མས་མ་དམིགས་པ་ཁྱོད་མེད་པའི་མཚན་ཉིད་ཡིན་པར་ཐལ། ཁྱོད་མེད་པ་ཡོད་པའི་
ཕྱིར། གོང་དུ་འདོད་ན། དེ་འདྲ་བའི་མཚན་ཉིད་ངོ་བོ་ཉིད་མེད་པ་དེ་སྟོང་ཉིད་ཡིན་པར་ཐལ། འདོད་པའི་
ཕྱིར། འདོད་མི་ནུས་ཏེ། རྩོམ་འཕྲོར། ཁ་ཅིག་ན་རེ། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་

དྲང་ངེས་རྣམ་འབྱེད་ཀྱི་དོགས་དཔྱོད། ། 
པ་སྟོང་ཉིད་ཡིན་ཟེར་ན། ཞེས་སོགས་ལན་དུ་མར་གསུངས་པ་དང་དངོས་སུ་འགལ་བའི་ཕྱིར་ཞེས་ཟེར་བ་སོགས་
ལ་དཔྱད་བྱ་མང་། ཁ་ཅིག་ན་རེ། འདིར་དངོས་སུ་བསྟན་པའི་མཚན་ཉིད་ངོ་བོ་ཉིད་མེད་པ་སྟོང་ཉིད་ཡིན་པར་
ཐལ། དེའི་མེད་རྒྱུའི་མཚན་ཉིད་ངོ་བོ་ཉིད་དེ་དགག་བྱའི་རང་མཚན་ལ་བྱེད་པའི་ཕྱིར་ཏེ། རང་གི་མཚན་ཉིད་
ཀྱང་བཀའ་སྩལ་ཅེས་པའི་རང་མཚན་དེ་དགག་བྱའི་རང་མཚན་ལ་བྱེད་པའི་ཕྱིར་ཏེ། ཡིག་ཆར། གཞན་ཡང་།
ཆོས་རྣམས་ཀྱི་མཚན་ཉིད་ངོ་བོ་ཉིད་མེད་པ་གང་ཞེ་ན་ཞེས་སོགས་ཀྱིས་ཕྱི་དོན་དངོས་སུ་བཀག་པར་ཐལ། འདོད་
པའི་ཕྱིར། འདོད་མི་ནུས་ཏེ། འདིར་དེ་དངོས་སུ་བཀག་པར་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པ་དངོས་སུ་མ་བཀག་པའི་ཤུགས་ཀྱིས་ཕྱི་དོན་མེད་པའི་རྣམ་རིག་ལ་འཇུག་པར་གསུངས་པའི་ཕྱིར།
ཞེས་དང་། རྩོམ་འཕྲོར། ཁ་ཅིག་ན་རེ། ཡིག་ཆར། ནས། འབྲེལ་མེད་པར་ཐལ། རང་གི་མཚན་ཉིད་ཀྱང་
བཀའ་སྩལ་ཅེས་པ་དང་། ཀུན་བཏགས་ཀྱི་སྐབས་སུ་རང་མཚན་གྱིས་གྲུབ་པ་ལ་གསུངས་ཞེས་པའི་རང་མཚན་དེ་
དགག་བྱའི་རང་མཚན་ལ་བྱེད། རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་ཞེས་པའི་རང་མཚན་དེ་
རང་མཚན་དངོས་ལ་བྱེད་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར། ཡང་ཁ་ཅིག ཡིག་ཆར་འདིར་
དངོས་སུ་བསྟན་པའི་མཚན་ཉིད་ངོ་བོ་ཉིད་མེད་པ་ནི་མེད་རྒྱུའི་མཚན་ཉིད་ངོ་བོ་ཉིད་དེ་རང་གི་མཚན་ཉིད་ཀྱང་
བཀའ་སྩལ་ཅེས་པའི་རང་མཚན་ལ་བྱེད་པར་གསུངས་པས། འདིར་དངོས་སུ་བསྟན་པའི་མཚན་ཉིད་ངོ་བོ་ཉིད་
མེད་པ་སྟོང་ཉིད་དུའང་ཁས་ལེན་དགོས་པ་འདྲ་བས་དཔྱད་གཞི་ཆེའང་། རྩོམ་འཕྲོར་ཀུན་བཏགས་ཀྱི་སྐབས་སུ་
རང་གི་མཚན་ཉིད་ཀྱིས་གྲུབ་པ་ལ་གསལ་བར་གསུངས་ཞེས་པའི་རང་མཚན་ནི་དགག་བྱའི་རང་མཚན་ལ་བྱེད།
རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་ཞེས་པའི་རང་མཚན་དེ་རང་གི་མཚན་ཉིད་ཀྱིས་གྲུབ་པ་ལ་
བྱེད་ཅེས་བཤད་པ་ནི་གཏན་ནས་མི་འཐད་དེ། ཀུན་བཏགས་ཀྱི་སྐབས་སུ་རང་གི་མཚན་ཉིད་ཀྱིས་གྲུབ་པ་ལ་
གསལ་བར་གསུངས་ཞེས་པའི་རང་མཚན་དེ། རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་ཞེས་པའི་
རང་མཚན་ལ་བྱེད་པའི་ཕྱིར་ཏེ། ཡིག་ཆར། ཡང་ཁ་ཅིག རང་གི་མཚན་ཉིད་ཀྱང་བཀའ་སྩལ་ཅེས་པའི་རང་
མཚན་དེ། ཐུན་མོང་མ་ཡིན་པའི་མཚོན་བྱེད་ལ་བྱེད་རིགས་པར་ཐལ། ནས། འདོད་ན། མཚན་ཉིད་ངོ་བོ་ཉིད་
མེད་པ་ཞེས་པའི་ཚིག་ཟུར་གྱི་མཚན་ཉིད་དེ། ཐུན་མོང་མ་ཡིན་པའི་མཚན་ཉིད་ལ་བྱེད་རིགས་པར་ཐལ། འདོད་
པའི་ཕྱིར། འདོད་ན། མདོ་ལས། རང་གི་མཚན་ཉིད་ཀྱིས་རྣམ་པར་གནས་པ་ནི་མ་ཡིན་པས། ཞེས་གསུངས་པ་
མི་འཐད་པར་ཐལ། འདོད་པའི་ཕྱིར། འདི་ཉིད་ལས། མདོ་ཉིད་ལས་ཀུན་བཏགས་ཀྱི་སྐབས་སུ་རང་གི་མཚན་
ཉིད་ཀྱིས་གྲུབ་པ་ལ་གསལ་བར་གསུངས་པའི་ཕྱིར་དང་། ཞེས་གསུངས་པའི་ཕྱིར་ཞེས་རང་མཚན་དེ་གཉིས་གཅིག་
ཏུ་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་མི་འཐད་པར་ཐལ། གཞན་དུ་ན་ཡིག་ཆའི་བཤད་

 དྲང་ངེས་རྣམ་འབྱེད་ཀྱི་དོགས་དཔྱོད། 
ཚུལ་ལ་ནང་འགལ་ཡོད་པར་འགྱུར་བའི་ཕྱིར་ཏེ། རང་གི་མཚན་ཉིད་ཀྱང་བཀའ་སྩལ་ཅེས་པའི་རང་མཚན་དང་།
མཚན་ཉིད་ངོ་བོ་ཉིད་མེད་ཅེས་པའི་མེད་རྒྱུའི་མཚན་ཉིད་ངོ་བོ་ཉིད་དང་། རང་གི་མཚན་ཉིད་ཀྱིས་རྣམ་པར་
གནས་པ་ནི་མ་ཡིན་ཞེས་པའི་རང་གི་མཚན་ཉིད་དང་། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པ་རྣམས་ཁྱད་མེད་དུ་གསུངས་པའི་ཕྱིར་ཏེ། ཁྱོད་ཀྱིས་ཡིག་ཆའི་ལུང་དྲངས་ནས་བཤད་མ་ཐག་པ་དེའི་ཕྱིར།
དེས་ན་ཡིག་ཆའི་ཚིག་ཟིན་ལྟར་མི་རུང་བས། རྩོམ་འཕྲོའི་བཤད་ཚུལ་ལྟར་ཁས་ལེན་དགོས་པའི་ཕྱིར་ཟེར་ན་བརྟག
ཁ་ཅིག་ན་རེ། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། མདོར་བསྟན་དངོས་
བསྟན་གྱི་མཚན་ཉིད་ངོ་བོ་ཉིད་ཡིན་ཏེ། རྩོམ་འཕྲོར། ཡང་ཁོ་ན་རེ། རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པ་ཆོས་ཅན། མདོར་བསྟན་གྱིས་དངོས་སུ་བསྟན་པར་ཐལ། མདོར་བསྟན་དངོས་བསྟན་གྱི་
མཚན་ཉིད་ངོ་བོ་ཉིད་ཡིན་པའི་ཕྱིར་ན་འགལ་ཁྱབ། ཅེས་གསུངས་པའི་ཕྱིར་ཟེར། ཡང་ཁ་ཅིག དེ་ཆོས་ཅན།
ཁྱོད་མེད་པ་མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་ པ་ཡིན་ པར་ཐལ། འདོད་པའི་ཕྱིར།
འདོས་མི་ནུས་ཏེ། མདོར་བསྟན་དངོས་བསྟན་གྱི་དོན་དམ་པ་ངོ་བོ་ཉིད་མེད་པ་ཡིན་པའི་ཕྱིར། ཡང་དེ་ཆོས་ཅན།
མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མ་ཡིན་པར་ཐལ། མདོར་བསྟན་དངོས་བསྟན་གྱི་དོན་དམ་པ་
ངོ་བོ་ཉིད་ཡིན་པའི་ཕྱིར། ཞེས་དང་། ཡང་དེ་མདོར་བསྟན་དངོས་བསྟན་གྱི་ཡོད་མེད་གང་ཡིན་སོགས་དང་།
རྩོམ་འཕྲོར། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་ལ་རང་འཛིན་རྟོག་པའི་ཞེན་གཞིར་རང་མཚན་
གྱིས་གྲུབ་པར་སྒྲོ་བཏགས་པ་དང་། བརྟག་པ་མཐའ་བཟུང་གི་དེའི་ཞེན་གཞིར་རང་མཚན་གྱིས་གྲུབ་པ་གང་རུང་
གིས་ཁྱབ་པར་གསུངས་པའང་མི་འཐད་དེ། རྫས་སྤྱི་སོགས་དང་རང་འཛིན་རྟོག་པའི་ཞེན་གཞིར་རང་མཚན་གྱིས་
གྲུབ་པ་དང་དེར་སྒྲོ་བཏགས་པས་མ་ངེས་པའི་ཕྱིར་ཟེར་བ་སོགས་ལ་བརྟག ཁ་ཅིག་ན་རེ། རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པ་ཆོས་ཅན། འདིར་དངོས་སུ་བསྟན་པའི་མཚན་ཉིད་ངོ་བོ་ཉིད་མེད་
པའི་མཚན་གཞི་ཡིན་པར་ཐལ། དེ་དེའི་མཚན་གཞིར་དགོངས་འགྲེལ་ལས་གསུངས་པའི་ཕྱིར་ཏེ། རྩོམ་འཕྲོར།
ཡང་ཁོ་ན་རེ། དེ་ཆོས་ཅན། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མ་ཡིན་པར་ཐལ། ནས།
ཁྱབ་སྟེ། དེའི་མཚན་གཞི་དྲིས་པ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ཆོས་ཅན།
ཡོད་པར་ཐལ། མཚན་གཞི་ཡིན་པའི་ཕྱིར། ཁྱབ་སྟེ། མཚན་གཞི་ཡིན་ན་ཡོད་དགོས་པའི་ཕྱིར། གཞན་ཡང་།
དེ་ཆོས་ཅན། མཚན་ཉིད་ངོ་བོ་ཉིད་དང་མཚན་ཉིད་ངོ་བོ་ཉིད་མེད་པ་གཉིས་ཀ་མ་ཡིན་པར་ཐལ། རང་གི་མཚན་
ཉིད་ཀྱིས་གྲུབ་པ་དང་མ་གྲུབ་པ་གཉིས་ཀ་མ་ཡིན་པའི་ཕྱིར། ཁྱབ་སྟེ། མཚན་ཉིད་ངོ་བོ་ཉིད་དང་རང་གི་མཚན་
ཉིད་ཀྱིས་གྲུབ་པ་དོན་གཅིག མཚན་ཉིད་ངོ་བོ་ཉིད་མེད་པ་དང་རང་གི་མཚན་ཉིད་ཀྱིས་མ་གྲུབ་པ་དོན་གཅིག་

： 223 .
དྲང་ངེས་རྣམ་འབྱེད་ཀྱི་དོགས་དཔྱོད།
པའི་ཕྱིར་ཏེ། གཞན་དུ་ན་གཞན་དབང་དང་ཡོངས་གྲུབ་གཉིས་མཚན་ཉིད་ངོ་བོ་ཉིད་མེད་པ་མ་ཡིན་པའི་རྒྱུ་
མཚན་མེད་པར་འགྱུར་བའི་ཕྱིར། འདིས་མཚོན་ནས། ཡོངས་གྲུབ་ཆོས་ཅན། སྐྱེ་བ་ངོ་བོ་ཉིད་མེད་པ་ཡིན་པར་
ཐལ། དེ་ཡོད་མེད་གང་རུང་གང་ཞིག དེ་ཡོད་པ་མ་ཡིན་པའི་ཕྱིར་དང་། ཡང་གཞན་དབང་དོན་དམ་པ་ངོབ་
ཉིད་མེད་པ་ཡིན་པར་སྒྲུབ་ཚུལ་འདྲ་བའི་ཕྱིར་ཟེར་བ་སོགས་ལ་བརྟག ཁ་ཅིག་ན་རེ། མདོ་སྡེ་བས་ཀུན་བཏགས་
རང་གི་མཚན་ཉིད་ཀྱིས་མ་གྲུབ་པར་རྟོགས་ཀྱང་། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་
གྲུབ་པར་མ་རྟོགས་པའི་ཁྱད་པར་ཡོད་དེ། སྔ་མ་ལ་སྟོང་ཉིད་རྟོགས་མི་དགོས་ཤིང་ཕྱི་མ་ལ་སྟོང་ཉིད་རྟོགས་དགོས་
པའི་ཕྱིར་ཏེ། རྩོམ་འཕྲོར། བྱས་པ་ལ་ཁོ་ན་རེ། དེ་མི་འཐད་པར་ཐལ། རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པ་རྩོད་གཞིར་བཟུང་ཡང་། རྟགས་ཆོས་སྔར་བཞིན་བྱས་ན་དེ་དངོས་མེད་དུ་མདོ་སྡེ་བས་
རྟོགས་ཟིན་པས། དེ་ལ་གྲུབ་ཟིན་སྒྲུབ་པར་ཐལ་བའི་སྐྱོན་སོ་ན་གནས་པའི་ཕྱིར་ཟེར་ན། ནས། ཡིག་ཆར།
མཚན་ཉིད་ངོ་བོ་ཉིད་མེད་པའི་དོན་ཞེས་པ་ཡང་ཡང་གསུངས་པ་ཡིན་ནོ། ། ཞེས་གསུངས་པའི་ཕྱིར་ཟེར། ཡང་
ཁ་ཅིག མདོ་སྡེ་པས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་པ་མི་འཐད་པར་ཐལ། ཀུན་
བཏགས་རང་གི་མཚན་ཉིད་ཀྱིས་གྲུབ་པར་ཁས་བླངས་པའི་ཕྱིར་དང་། དེར་མ་ཟད་ཆོས་ཐམས་ཅད་རང་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་ཁས་བླངས་པའི་ཕྱིར་ཏེ། གཞུང་ཉིད་ལས། གཟུགས་
སོགས་རྟོག་པའི་ཞེན་གཞི་དང་། བརྡ་འདོགས་པའི་གནས་སུ་རང་མཚན་གྱིས་གྲུབ་པ་བཀག་ན། དེ་དག་ཡོད་
པར་འཇོག་མི་ཤེས་ཏེ། ཚད་མ་པ་ལ་གྲགས་པའི་རང་མཚན་ནི་མ་ཡིན་ནོ། ། ཞེས་དང་། ཆོས་རྣམས་ལ་ངོ་བོ་
དང་ཁྱད་པར་དུ་བཏགས་པའི་ཀུན་བཏགས་པའི་ཀུན་བཏགས་ནི་ཆོས་ཀྱི་ཁམས་དང་སྐྱེ་མཆེད་ཡིན་པས་དེ་གཉིས་
ལ་མ་བྱས་པར་རང་གི་མཚན་ཉིད་ཀྱིས་གྲུབ་པར་གསུངས་པ་ཡང་དྲང་དོན་ནོ། ། ཞེས་འདིར་བསྟན་འཁོར་ལོ་
དང་པོར་ངོ་བོ་དང་། ཁྱད་པར་ལ་ཀུན་བཏགས་པའི་ཀུན་བཏགས་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པར་བསྟན་པར་གསུངས་པས་དེའི་ཆེད་དུ་བྱ་བའི་གདུལ་བྱ་ཉན་ཐོས་སྡེ་གཉིས་ཀྱིས་དེ་ལྟར་
ཁས་བླངས་དགོས་པར་སྔར་ལན་མང་དུ་བཤད་ཟིན་པ་ལྟར་ཡིན་པའི་ཕྱིར། གཞན་དུ་ན་མདོར་བསྟན་གྱི་མཚན་
ཉིད་ངོ་བོ་ཉིད་མེད་པ་ཉིད་དང་། ཞེས་པའི་སྐབས་སུ་ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་རང་
གི་མཚན་ཉིད་ཀྱིས་མ་གྲུབ་པར་བསྟན་པས་འདིར་བསྟན་འཁོར་ལོ་དང་པོའི་སྒྲས་ཟིན་ལ་གནོད་ཀྱང་། ཉན་ཐོས་
སྡེ་བའི་འདོད་ཚུལ་ལ་ཅུང་ཟད་ཀྱང་མི་གནོད་པར་ཐལ་བ་དང་། ཉན་ཐོས་སྡེ་བས་འདིར་བསྟན་འཁོར་ལོ་དང་པོ་
སྒྲ་ཇི་བཞིན་པར་ཁས་མི་ལེན་པར་ཐལ་བ་དང་། དེ་སྒྲ་ཇི་བཞིན་པར་ཁས་ལེན་པའི་ནང་པའི་གྲུབ་མཐའ་སྨྲ་བ་མེད་
པར་ཐལ་བ་བཟློག་ཏུ་མེད་པའི་ཕྱིར་ཟེར་བ་ལ། ཁོ་ན་རེ། ཁྱོད་ཀྱི་བཤད་ཚུལ་དེ་མི་འཐད་པར་ཐལ། མདོ་སྡེ་

， 224 • དྲང་ངེས་རྣམ་འབྱེད་ཀྱི་དོགས་དཔྱོད།
བས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་པ་གཞུང་ཉིད་ལས་གསལ་བའི་ཕྱིར་ཏེ། གཞུང་ལས།
ཞེན་ཡུལ་གྱི་རང་ལྡོག་རང་མཚན་གྱིས་གྲུབ་པ་འགོག་ནའང་རྗེས་དཔག་ཚད་མའི་གཞལ་བྱ་སྤྱི་མཚན་དངོས་པོར་
མེད་པར་མདོ་སྡེ་པས་ཀྱང་གྲུབ་པས་མི་འཐད་དོ། ། ཞེས་དང་། ཁྱད་པར་སྟོང་ཐུན་ལས། མདོ་སྡེ་པས་གཟུགས་
སོགས་སྒྲའི་བརྗོད་བྱ་ཡིན་པ་དང་། གཟུགས་སོགས་རྟོག་པའི་ཞེན་ཡུལ་ཡིན་པ་རང་མཚན་གྱིས་གྲུབ་པ་བཀག་
ནས་སྤྱི་མཚན་དུ་འདོད་པ་དང་། ཞེས་སོགས་རང་གི་མཚན་ཉིད་ཀྱིས་གྲུབ་པ་དང་། དངོས་པོ་གཉིས་དོན་གཅིག་
པར་ལན་དུ་མར་གསུངས་པའི་ཕྱིར་ཟེར་ན། ཡང་ཁོ་ན་རེ། རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པ་དང་། ཚད་མ་པ་ལ་གྲགས་པའི་རང་མཚན་གཉིས་ཀྱི་ཁྱད་པར་དབྱེ་དགོས་པར་རྗེ་ཉིད་ཀྱིས་གསུངས་
པ་ལྟར་སྟོང་ཐུན་ལས་དེ་གཉིས་ཀྱི་ཁྱད་པར་ཕྱེ་ནས་འདུས་མ་བྱས་ཀྱི་ཆོས་རྣམས་མདོ་སྡེ་པས་དོན་བྱེད་མི་ནུས་པར་
འདོད་པས། ཚད་མ་པ་ལ་གྲགས་པའི་རང་མཚན་མིན་པར་ཁས་ལེན་པར་གསུངས་ཀྱི་རང་གི་མཚན་ཉིད་ཀྱིས་མ་
གྲུབ་པར་འདོད་པར་གསུངས་པ་མ་ཡིན་ཏེ། གཞན་དུ་ན་སྟོང་ཐུན་རང་ལ་ནང་འགལ་ཡོད་པར་འགྱུར་བའི་ཕྱིར་
ཏེ། འདིར་བསྟན་འཁོར་ལོ་དང་པོར་གཟུགས་ནས་འཕགས་ལམ་ཡན་ལག་གི་བར་རང་གི་མཚན་ཉིད་ཀྱིས་གྲུབ་
པར་བསྟན་པར་སྟོང་ཐུན་ལས་གསུངས་པས་སོ། ། གཞན་ཡང་། ནམ་མཁའརང་གི་མཚན་ཉིད་ཀྱིས་མ་གྲུབ་པར་
རྟོགས་པའི་མདོ་སྡེ་བ་ཡོད་ལ། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་གྲུབ་པར་སྒྲོ་བཏགས་
པ་རང་གི་མཚན་ཉིད་ཀྱིས་མ་གྲུབ་པར་མ་རྟོགས་ཞེས་ཁྱད་པར་འབྱེད་པའང་མི་འཐད་དེ། དེ་གཉིས་ཀ་དེའི་
ལུགས་ལ་རང་མཚན་གྱིས་གྲུབ་ན་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པས་ཁྱབ་ཅིང་།
ཉན་ཐོས་སྡེ་གཉིས་ཀྱིས་གང་ཡོད་པར་ཁས་ལེན་པ་ཐམས་ཅད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་
ཀྱིས་གྲུབ་པར་ཁས་ལེན་སོང་བར་འདྲ་བའི་ཕྱིར་རོ། ། གཞན་ཡང་། ཀུན་བཏགས་སྤྱི་ལྡོག་དང་། ནམ་མཁའ་ལྟ་
བུ་རྩོད་གཞིར་བཟུང་སྟེ། རང་གི་མཚན་ཉིད་ཀྱིས་མ་གྲུབ་པའི་ཕྱིར་ཞེས་འཕངས་ན་ཚིག་གིས་བསྟན་ཚོད་དེ་ཙམ་
ལས་གོ་རྒྱུ་གཞན་མེད་ལ་འདིར་དེ་ལྟར་སྒྲོ་བཏགས་པ་རྩོད་གཞིར་བཟུང་ནས་རང་གི་མཚན་ཉིད་ཀྱིས་མ་གྲུབ་པའི་
ཕྱིར་ཞེས་འཕངས་ན་དེའི་དོན་གོ་ཚུལ་ཁྱད་པར་བ་ཞིག་ཡོད་དེ། ཞེས་པ་འདིའང་མི་འཐད་དེ། དེ་ལ་དེ་ལྟར་གྲུབ་
མ་གྲུབ་གཉིས་པོ་གང་གི་དབང་དུ་བྱས་ཀྱང་གོ་ཚུལ་མི་འདྲ་བའི་ཁྱད་པར་ཅུང་ཟད་ཀྱང་མེད་པའི་ཕྱིར་ཏེ། བྱེ་སྨྲ་བ་
ལ་དེ་འདྲ་བའི་ཁྱད་པར་མེད་པ་གང་ཞིག མདོ་སྡེ་བའི་ལུགས་ལའང་མེད། སེམས་ཙམ་པའི་ལུགས་ལ་འང་མེད།
དབུ་མ་པའི་ལུགས་ལའང་མེད་པའི་ཕྱིར། དང་པོ་དེར་ཐལ། དེ་གཉིས་ཀ་རང་གི་མཚན་ཉིད་ཀྱིས་མ་གྲུབ་པའི་
ཕྱིར། དེའི་ལུགས་ལ་ཆོས་ཅན་དེ་གཉིས་ལ་རང་གི་མཚན་ཉིད་ཀྱིས་གྲུབ་མ་གྲུབ་ཀྱི་ཁྱད་པར་མེད་པའི་ཕྱིར། གལ་
ཏེ་དེའི་ལུགས་ལ་དེ་གཉིས་རང་གི་མཚན་ཉིད་ཀྱིས་མ་གྲུབ་ཀྱང་རང་འཛིན་རྟོག་པའི་ཞེན་གཞིར་རང་གི་མཚན་ཉིད་

དྲང་ངེས་རྣམ་འབྱེད་ཀྱི་དོགས་དཔྱོད། 
ཀྱིས་གྲུབ་ཅེ་ན། དེའི་ལུགས་ལ་ཆོས་ཁམས་དང་ཆོས་ཀྱི་སྐྱེ་མཆེད་གཉིས་རང་འཛིན་རྟོག་པའི་ཞེན་གཞིར་རང་
གིམཚན་ཉིད་ཀྱིས་མ་གྲུབ་པའི་ཕྱིར་ཏེ། ཉན་ཐོས་སྡེ་གཉིས་ཀྱིས་དེ་ལྟར་ཁས་བླངས་པའི་ཕྱིར་ཏེ། འདིར་བསྟན་
འཁོར་ལོ་དང་པོར་གཟུགས་ནས་འཕགས་ལམ་ཡན་ལག་གི་བར་རང་འཛིན་རྟོག་པའི་ཞེན་གཞིར་རང་གི་མཚན་
ཉིད་ཀྱིས་གྲུབ་པར་གསུངས་ཀྱང་དེའི་ཆེད་དུ་བྱ་བའི་གདུལ་བྱས་དེ་ལྟར་ཁས་མི་ལེན་པར་ཡིག་ཆར་གསུངས་པ་སྔར་
དྲངས་ཟིན་པའི་ཕྱིར། འོན་ཀྱང་མཛོད་མཐའ་དཔྱོད་ལས། མཚན་གཞི་ནི་གཟུགས་དང་ཚོར་བ་དང་འདུ་ཤེས་
དང་སེམས་པ་སོགས་ཀྱི་སེམས་བྱུང་རང་རྐྱ་བ་རྣམས་དོན་དམ་བདེན་པ་ཡིན་ཏེ། དེ་དག་བཅོམ་པ་དང་བློས་
བཤིག་ཀྱང་གཟུགས་དང་ཚོར་བ་སོགས་ཀྱི་བློ་མི་འདོར་བའི་ཕྱིར་ཏེ། རང་གི་མཚན་ཉིད་ཀྱིས་གྲུབ་པའི་ཕྱིར།
ཞེས་གསུངས་པས་དེ་ལྟར་ན་རང་གི་མཚན་ཉིད་ཀྱིས་གྲུབ་པ་དང་དོན་དམ་བདེན་པ་གཉིས་དོན་གཅིག་ཏུ་འདོད་
དགོས་པར་འདྲ་ལ། དེ་ལྟར་ན་སྔར་གྱི་ཆོས་ཅན་གཉིས་ཀྱང་དོན་དམ་བདེན་པ་ཡིན་པས་རང་གི་མཚན་ཉིད་ཀྱིས་
གྲུབ་པར་འགྱུར་ལ། དེ་ལྟར་ན་དྲང་ངེས་རྣམ་འབྱེད་དང་འགལ་ཞིང་ཁམས་བཅོ་བརྒྱད་ཀྱི་ནང་གི་གཟུགས་ཁམས་
ནས་རེག་བྱའི་ཁམས་ཀྱི་བར་རྣམས་ཀྱང་དོན་དམ་བདེན་པ་མ་ཡིན་པས་རང་གི་མཚན་ཉིད་ཀྱིས་མ་གྲུབ་པར་འགྱུར་
བ་སོགས་ཀྱི་དཔྱད་རྒྱུ་མང་། གཞན་ཡང་། རྩོམ་འཕྲོར། དེའང་རྟོག་པའི་ཞེན་གཞིར་རང་མཚན་གྱིས་གྲུབ་པར་
སྒྲོ་བཏགས་པའམ་སྣང་བ་དེ་རང་མཚན་གྱིས་གྲུབ་ན་རྟོག་པས་ཕར་བཏགས་ཙམ་ཡིན་པར་དོན་སྟེང་ནས་བདེན་
པར་གྲུབ་དགོས། དེ་གྲུབ་ན་སྣང་ཚུལ་དེ་ལྟར་གྲུབ་བམ་མ་གྲུབ་དཔྱད་པའི་ཚེ་དཔྱད་བཟོད་ཀྱི་རྙེད་དོན་མཐར་
ཐུག་ཏུ་འགྲོ་ལ། ཞེས་བཤད་པ་མི་འཐད་དེ། ཀུན་བཏགས་སྤྱི་ཙམ་དང་ནམ་མཁའ་གཉིས་པོ་རང་གི་མཚན་ཉིད་
ཀྱིས་གྲུབ་ན་རྟོག་པས་ཕར་བཏགས་ཙམ་མིན་པར་དོན་སྟེང་ནས་བདེན་པར་གྲུབ་དགོས། དེ་གྲུབ་ན་སྣང་ཚུལ་དེ་
ལྟར་གྲུབ་བམ་མ་གྲུབ་དཔྱད་པའི་དཔྱད་བཟོད་ཀྱི་རྙེད་དོན་མཐར་ཐུག་ཏུ་འགྲོ་དགོས་པའི་ཕྱིར་ཏེ། དེ་གཉིས་
རང་གི་མཚན་ཉིད་ཀྱིས་གྲུབ་ན་གང་དྲན་དྲན་ཡིན་དགོས་པའི་ཕྱིར། གལ་ཏེ་དེ་ལྟ་བུ་ལ་ཁྱབ་པ་ཡོད་ཀྱང་སྣང་ཚུལ་
དེ་ལྟར་གྲུབ་པས་རིགས་པའི་དཔྱད་བཟོད་མཐར་ཐུག་ཏུ་འགྲོ་མི་འགྲོ་ཁྱད་པར་ཡོད་ཅེ་ན། དེ་ཡང་མི་འཐད་དེ།
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྒྲོ་བཏགས་པ་དེ་བདེན་གྲུབ་ཏུ་སྣང་ཚུལ་ལྟར་
གྲུབ་པ་བརྟག་པ་མཐའ་བཟུང་གི་དགག་བྱའི་ཆོས་བདག་དང་། སྣང་ཚུལ་དེ་ལྟར་མ་གྲུབ་པ་ཆོས་ཀྱི་བདག་མེད་་
མོར་ཐལ། འདོད་པའི་ཕྱིར། འདོད་ན། དེ་འདྲ་བའི་སྒྲོ་བཏགས་པ་དེ་བདེན་གྲུབ་ཏུ་སྣང་ཚེ་རང་འཛིན་རྟོག་
པའི་ཞེན་གཞིར་རང་གི་གནས་ཚུལ་གྱི་དབང་གིས་གྲུབ་པར་སྣང་བའི་རྒྱུ་མཚན་གྱིས་ཡིན་ནམ། རྒྱུ་མཚན་གཞན་
ཞིག་ཡོད། དང་པོ་ལྟར་ན། ཀུན་བཏགས་སྤྱི་ཙམ་དང་ནམ་མཁའ་ལའང་འདྲ་བའི་ཕྱིར། ཕྱི་མ་ལྟར་ན། རྒྱུ་
མཚན་གང་ཡིན་སྨོས་ཤིག ཡང་། དེས་ན་ཀུན་བཏགས་སྤྱི་ཙམ་མ་ཡིན་པར་ཞེས་སོགས་བཤད་པའམ་མི་འཐད་

· 226 • དྲང་ངེས་རྣམ་འབྱེད་ཀྱི་དོགས་དཔྱོད། 
---- བ་--
དེ། མདོར་བསྟན་དང་རྒྱས་བཤད་ཀྱི་དངོས་བསྟན་གྱི་མཚན་ཉིད་ངོ་བོ་ཉིད་མེད་པ་གང་ཡིན་ཀྱང་ཆོས་ཀྱི་བདག་
མེད་ཕྲ་མོར་ཁས་ལེན་དགོས་པའི་ཕྱིར་ཏེ། གཞུང་ཉིད་ལས། མདོ་སྡེ་དགོངས་འགྲེལ་ལས་གཞན་དབང་ངོ་བོ་
དང་ཁྱད་པར་དུ་ཀུན་བཏགས་པའི་ངོ་བོར་རང་གི་མཚན་ཉིད་ཀྱིས་གྲུབ་པ་མེད་པས། མཚན་ཉིད་ངོ་བོ་ཉིད་མེད་
པ་ཆོས་ཀྱི་བདག་མེད་དུ་བཤད་པའི་ཤུགས་ཀྱིས་གཞན་དབང་ལ་ངོ་བོ་དང་ཁྱད་པར་དུ་བཏགས་པ་རང་གི་མཚན་
ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་དུ་བསྟན་ལ། ཞེས་གསུངས་པའི་ཕྱིར། ཁྱབ་སྟེ། དེ་ཡང་སྤྱི་
ཙམ་མ་ཡིན་པར་དགོངས་འགྲེལ་དངོས་བསྟན་གྱི་དབང་དུ་བྱས་ལ། དེ་ཡང་དེར་མཚན་ཉིད་ངོ་བོ་ཉིད་མེད་པ་
ཆོས་ཀྱི་བདག་མེད་ཕྲ་མོར་བསྟན་པའི་ཤུགས་ཀྱིས་གཟུགས་སོགས་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པར་འཛིན་པ་ཆོས་ཀྱི་བདག་འཛིན་ཕྲམོར་བསྟན། སྐབས་འདིའི་མཚན་ཉིད་ངོ་བོ་ཉིད་དུ་གྲུབ་པར་འཛིན་
པའི་བློ་ཇི་ལྟ་བུ་ཡིན་སྙམ་ན། གཞན་དབང་ངོ་བོ་དང་ཁྱད་པར་དུ་ཀུན་བཏགས་པའི་ངོ་བོར་རང་གི་མཚན་ཉིད་
ཀྱིས་གྲུབ་པར་འཛིན་པའི་བློ་དེ་ཡིན་ཞེས་དགོངས་འགྲེལ་ལས། ནས། རང་གི་མཚན་ཉིད་ཀྱིས་གྲུབ་པར་འཛིན་
པ་ཞེས་པས་བསྟན། དེ་ལྟར་འཛིན་པ་ཆོས་ཀྱི་བདག་འཛིན་དང་། དེའི་འཛིན་ཚུལ་ཇི་ལྟ་བུ་ཡིན་སྙམ་ན།
གཞུང་ཉིད་ལས། ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་དུ་འདོད་པའི་
ཀུན་བཏགས་ནི་ཕུང་བོ་ལ་སོགས་པ་ལ་འདི་གཟུགས་སོ་ཞེས་ངོ་བོ་དང་། འདི་གཟུགས་ཀྱི་སྐྱེ་བའོ་ཞེས་སོགས་ཁྱད་
པར་དུ་མིང་དང་བརྡར་བཏགས་པའི་ངོ་བོའོ། ། དེ་ཙམ་ཞིག་ཏུ་ནི་ཕུང་བོ་ལ་སོགས་པ་ཡོད་པས་དེར་ཡོད་པར་
འཛིན་པ་སྒྲོ་འདོགས་མིན་གྱི། ཕུང་སོགས་ངོ་བོ་དེར་རང་གི་མཚན་ཉིད་ཀྱིས་ཡོད་པར་འཛིན་པ་སྒྲོ་འདོགས་
སོ། ། ཞེས་སོགས་ཀྱིས་གཟུགས་ལ་སོགས་པའི་ཆོས་རྣམས་འདི་གཟུགས་སོ་ཞེས་ངོ་བོ་ལ་ཀུན་བཏགས་པའི་ངོ་
བོའམ་གཞིར་ཡོད། འདི་གཟུགས་ཀྱི་སྐྱེ་བའོ་ཞེས་ཁྱད་པར་དུ་བཏགས་པའི་གཞིར་ཡོད་ཀྱང་། དེར་རང་གི་
མཚན་ཉིད་ཀྱིས་གྲུབ་པ་སོགས་མཚན་ཉིད་ངོ་བོ་ཉིད་མེད་པའི་མེད་རྒྱུའི་ངོ་བོ་ཉིད་དང་། དེ་མེད་པ་འདིར་དངོས་
སུ་བསྟན་པའི་མཚན་ཉིད་ངོ་བོ་ཉིད་མེད་པ་ཡིན་པས་དེ་ཆོས་ཀྱི་བདག་མེད་དུ་བཤད་པའི་ཤུགས་ཀྱིས་དེ་ལྟར་དུ་
གྲུབ་པར་འཛིན་པ་ཆོས་ཀྱི་བདག་འཛིན་དུ་བསྟན་ཞེས་པའི་དོན་ཡིན་པའི་ཕྱིར་ཏེ། ལུང་དེའི་དོན་ཡོད་པའི་ཕྱིར།
དེས་ན་རྩོམ་འཕྲོར། ཁ་ཅིག་ན་རེ། མདོར་བསྟན་དངོས་བསྟན་གྱི་མཚན་ཉིད་ངོ་བོ་ཉིད་མེད་པ་སྟོང་ཉིད་ཡིན་
ཟེར་ན་ཞེས་སོགས་ལན་མང་པོ་དང་། འདིར་དངོས་སུ་བསྟན་པའི་མཚན་ཉིད་ངོ་བོ་ཉིད་མེད་པའི་དོན་སྟོང་ཉིད་
དུ་འགྲོ་ཚུལ་ཡོད་ཅེས་སྒྲུབ་བྱེད་དུ་མས་བསྒྲུབས་པ་རང་གི་ཡིག་ཆ་དང་མི་མཐུན་ཞིང་། ཁྱད་པར་དུ་གཞུང་དེའི་
དོན་དུ་མི་འགྲོ་བའི་ཕྱིར་ཞེས་ཟེར་བ་སོགས་ལ་དཔྱད་གཞི་ཆེ། གཞན་ཡང་རྩོམ་འཕྲོར། འདིར་རང་གི་མཚན་
ཉིད་ཀྱིས་ཡོད་མེད་བསྟན་ཚོད་ནི་ཞེས་ཚིག་གིས་བསྟན་ཚོད་དང་དོན་གྱིས་ཐོབ་ཚོད་གཉིས་ཡོད་པར་གསུངས་ཤིང་།

དྲང་ངེས་རྣམ་འབྱེད་ཀྱི་དོགས་དཔྱོད། • 227 •
ཞེས་བཤད་པའང་འཐད་དཀའ་སྟེ། བཤད་ཚུལ་དེ་ལྟར་ན་གཞུང་འདིའི་ཚིག་གིས་བསྟན་ཚོད་ཀྱི་རང་གི་མཚན་
ཉིད་ཀྱིས་གྲུབ་པ་ལ་སྤྱིར་རང་གི་མཚན་ཉིད་ཀྱིས་གྲུབ་པ་དང་། དོན་གྱིས་ཐོབ་ཚོད་ཀྱི་རང་གི་མཚན་ཉིད་ཀྱིས་གྲུབ་
པ་ལ་དགག་བྱའི་རང་མཚན་འཇོག་དགོས། རང་གི་མཚན་ཉིད་ཀྱིས་མ་གྲུབ་པ་ལའང་དེ་ལྟར་སྦྱར་དགོས། དེ་
བས་ན་དོན་གྱིས་ཐོབ་ཚོད་ཀྱི་རང་གི་མཚན་ཉིད་ཀྱིས་མ་གྲུབ་པ་ཆོས་ཀྱི་བདག་མེད་ཕྲ་མོར་ཁས་ལེན་དགོས་ཏེ། དེ་
ལྟར་ན་ཚིག་གིས་བསྟན་ཚོད་ཀྱི་དེ་རིགས་པའི་འཕྲུལ་གྱིས་སྟོང་ཉིད་དུ་འགྲོའམ། དོན་གྱིས་ཐོབ་ཚོད་ཀྱི་དེ་འགྲོ།
དང་པོ་ལྟར་ན་རིགས་པའི་འཕུལ་གྱིས་ཀུན་བཏགས་སྟོང་ཉིད་དུ་འགྲོ་ཚུལ་མེད་པའི་ཕྱིར། གཉིས་པ་ལྟར་ནའང་
མི་རིགས་ཏེ། དེ་སྟོང་ཉིད་ཡིན་པས་རིགས་པའི་འཕུལ་གྱིས་སྒྲུབ་མི་དགོས་པའི་ཕྱིར། དེར་མ་ཟད་དྲངས་མ་ཐག་
པའི་ལེགས་བཤད་སྙིང་པོའི་གཞུང་དང་འགལ་བའི་ཕྱིར་ཏེ། གཞུང་དེར་དགོངས་འགྲེལ་ལས་མཚན་ཉིད་ངོ་བོ་
ཉིད་མེད་པ་ཆོས་ཀྱི་བདག་མེད་དུ་དངོས་སུ་བཤད་པར་གསུངས་སོ། ། དེས་ན་གཞུང་འདིར་དེ་འདྲའི་ཚིག་གིས་
བསྟན་ཚོད་དང་དོན་གྱིས་ཐོབ་ཚོད་གཉིས་ཡོད་ཅེས་གོང་འོག་གང་དུའང་མ་གྲུབ་ལ། ཡོད་ནའང་གང་ཟག་གི་
བདག་མེད་ཀྱི་དབང་དུ་བྱས་པའི་མཚན་ཉིད་ངོ་བོ་ཉིད་མེད་པ་དོན་གྱིས་ཐོབ་ཚོད་ལ་འཇོག་དགོས་ཀྱི་སྔ་མ་ལྟར་
ཁས་ལེན་མི་རིགས་པའི་ཕྱིར་ཟེར་བ་དང། གཞན་ཡང་། 1，，
 རྩོམ་འཕྲོར། དེ་ལའང་ཁ་ཅིག་ན་རེ། རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་སྒྲོ་བཏགས་པ་རང་མཚན་གྱིས་གྲུབ་ནའང་། ནས། ཞེས་གང་ལ་རང་
མཚན་གྱིས་གྲུབ་པར་བཟུང་ན་དོན་གྱིས་ཆོས་བདག་ཏུ་འགྲོ་བའི་ཀུན་བཏགས་ཏེ་ཀུན་བཏགས་བྱེ་བྲག་པ་ཞིག་
དགོས་པར་གསུངས་སོ། ། ཞེས་བཤད་པའང་མི་འཐད་དེ། གཞན་དུ་ན་ནམ་མཁའ་རང་མཚན་གྱིས་གྲུབ་ན་
རིགས་པའི་འཕུལ་གྱིས་ཆོས་བདག་ཏུ་འགྲོ་ཚུལ་ཡོད་པར་ཐལ། དེ་ལྟར་གྲུབ་ན་ཡ་མཚན་ཡིན་པ་མི་ནམ་མཁར་
འཕུར་ན་ཡ་མཚན་ཡིན་པ་བཞིན་ཡིན་པའི་ཕྱིར། ཁྱབ་སྟེ། མི་ནམ་མཁར་འཕུར་ཐུབ་ན་ཡ་མཚན་ཡིན་པ་དཔེར་
བྱས་ནས་གང་རང་གི་མཚན་ཉིད་ཀྱིས་གྲུབ་ན་ཡ་མཚན་ཡིན་པས། ཆོས་བདག་ཏུ་འགྲོ་བར་སྒྲུབ་ཚུལ་འཐད་པའི་
ཕྱིར། གལ་ཏེ་ནམ་མཁའ་རང་གི་མཚན་ཉིད་ཀྱིས་གྲུབ་ནའང་དེར་མི་འགྲོ་བར་སྔར་བཤད་ཟིན་པའི་ཕྱིར་ཞེ་ན།
འོ་ན་དཔེ་དོན་སྦྱོར་ཚུལ་མི་འཐད་པར་ཐལ་ལོ། ། དཔེ་དོན་མི་མཚུངས་པའི་ཕྱིར། གཞན་ཡང་། སྐབས་འདིར་
རིགས་པའི་འཕྲུལ་གྱིས་ཆོས་བདག་ཏུ་འགྲོ་མི་འགྲོ་ཞེས་མང་དུ་བཤད་པའི་དོན་ནི། ཉན་ཐོས་སྡེ་བ་ལ་རིགས་པས་
འཕུལ་བའི་དབང་དུ་བྱས་པ་ཡིན་ནམ། སེམས་ཙམ་པ་རང་གིས་རང་ལ་རིགས་པས་འཕུལ་བ་ཡིན། དང་པོ་ལྟར་
ན། གང་རང་གི་མཚན་ཉིད་ཀྱིས་གྲུབ་ནའང་རིགས་པའི་འཕུལ་གྱིས་ཆོས་བདག་ཏུ་འགྲོ་སྟེ། ཁོའི་ངོར་གང་རང་
གི་མཚན་ཉིད་ཀྱིས་གྲུབ་ན་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པའི་ཕྱིར་དང་། ནམ་
མཁའ་ལའང་འདྲ་བའི་ཕྱིར་རོ། ། གཉིས་པ་ལྟར་ན་གཏན་ནས་མི་རིགས་ཏེ། ཧ་ཅང་ཐལ་བར་འགྱུར་བའི་ཕྱིར་

• 228 • དྲང་ངེས་རྣམ་འབྱེད་ཀྱི་དོགས་དཔྱོད། 
རོ། ། གཞན་ཡང་། རྟོག་པའི་ཞེན་གཞིར་རང་མཚན་གྱིས་གྲུབ་པར་སྒྲོ་བཏགས་པ་རང་མཚན་གྱིས་གྲུབ་ན་
རིགས་པའི་འཕུལ་གྱིས་ཆོས་བདག་དུ་འགྲོ་བར་སྒྲུབ་པའི་ཤེས་བྱེད་དུ་ཀུན་བཏགས་རང་གི་མཚན་ཉིད་ཀྱིས་གྲུབ་
པར་འཛིན་པ་ཆོས་ཀྱི་བདག་འཛིན་དུ་བཤད་པའི་ཀུན་བཏགས་ནི་ཞེས་སོགས་དྲངས་པ་ནི་གཏན་ནས་མི་འཐད་དེ།
གཞུང་དེར་ངོ་བོ་དང་ཁྱད་པར་དུ་བཏགས་པའི་ངོ་བོའི་ཞེས་འབྱུང་གི་དེ་ལྟར་སྒྲོ་བཏགས་པ་ཞེས་ཚིག་ཟུར་ཙམ་
ཡང་མེད་ལ་རིགས་པས་ཀྱང་སྒྲུབ་མི་ནུས། ལུང་དེའི་དོན་ནི་གཟུགས་དེ་འདི་ནི་གཟུགས་སོ་ཞེས་ངོ་བོ་ལ་ཀུན་
བཏགས་པའི་ངོ་བོར་རང་གི་མཚན་ཉིད་ཀྱིས་གྲུབ་པ་ཆོས་བདག་དང་། དེ་ལྟར་འཛིན་པ་ཆོས་ཀྱི་བདག་འཛིན་
དང༌། གཟུགས་དེ་འདི་ནི་གཟུགས་ཀྱི་སྐྱེ་བའོ་ཞེས་ཁྱད་པར་དུ་ཀུན་བཏགས་པའི་ངོ་བོར་རང་གི་མཚན་ཉིད་ཀྱིས་
གྲུབ་པ་ཆོས་བདག་དང་དེ་ལྟར་འཛིན་པ་ཆོས་ཀྱི་བདག་འཛིན་དུ་འཇོག་ཅེས་པའི་དོན་ཡིན་ཏེ། ཚིག་ལ་ཤིན་ཏུ་
གསལ་ལ། གཞན་དུ་ན་དེ་ལྟར་རིགས་པའི་འཕུལ་གྱིས་འགྲོ་བ་ལ་དགོངས་པར་འཇོག་དགོས་པས། དགོངས་
འགྲེལ་ལས། མཚན་ཉིད་ངོ་བོ་ཉིད་མེད་པ་གང་ཞེ་ན། ཀུན་བཏགས་པའི་མཚན་ཉིད་གང་ཡིན་པའོ། ། ། ཞེས་
པའི་མདོ་སྒྲ་ཇི་བཞིན་མ་ཡིན་པར་ཐལ་བ་བཟློག་དཀའ་འོ་ཞེས་ཟེར་བ་ལ་དཔྱད་དགོས་སོ། ། ཁ་ཅིག་ན་རེ། མིང་
བརྡས་བཞག་ཙམ་དང་རྟོག་པས་བཏགས་ཙམ་དོན་གཅིག་ཡིན་ཏེ། རྩོམ་འཕྲོར། གཞན་དག་ན་རེ། ནམ་
མཁའ་དང་སྒྲ་རྟག་སྟོང་ནས། བྱས་པ་ཁྱོད་སྒྲུབ་པའི་དངོས་སྟོབས་ཀྱི་རྟགས་ཡང་དག་ཡིན་པའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག གཞུང་དུ་སྤྱིར་ཀུན་བཏགས་ལ་སྤྱི་མཚན་ཐམས་ཅད་དང་ནམ་མཁའ་ལ་
སོགས་པ་དུ་མ་ཞིག་ཡོད་ཀྱང་དགོངས་འགྲེལ་ལས་མ་གསུངས་པ་ནི། ཀུན་བཏགས་གང་གིས་སྟོང་བ་ཡོངས་གྲུབ་
ཏུ་འཇོག་པའི་སྐབས་སུ་དེ་དག་མི་མཁོ་བས་སོ། ། དེ་དག་གི་མང་པོ་ཞིག་མིང་དང་བརྡས་འཇོག་མི་ནུས་པའི་ཡོད་
པ་ཡིན་ཡང་རང་གི་མཚན་ཉིད་ཀྱིས་གྲུབ་པ་མ་ཡིན་ཏེ། རྟོག་པས་བཏགས་པ་ཙམ་ཡིན་པའི་ཕྱིར་རོ། ། ཞེས་པའི་
དོན་ཁྱོད་ལྟར་ན་དེ་དག་གི་མང་པོ་ཞིག་ཅེས་པ་ནི་སྤྱི་མཚན་ཐམས་ཅད་དང་ནམ་མཁའ་སོགས་ཀྱི་ནང་ནས་མང་བོ་
ཞིག་ཅེས་པ་ཡིན་ལ། མིང་དང་བརྡས་འཇོག་མི་ནུས་པའི་ཡོད་པ་ཡིན་ཡང་ཞེས་པ་ནི་མིང་ཙམ་དང་བརྡ་ཙམ་གྱིས་
བཞག་པའི་ཡོད་པ་ཡིན་ཡང་ཞེས་པ་ཡིན་ལ། དེ་ལྟར་ན་མིང་ཙམ་དང་བརྡ་ཙམ་གྱིས་བཞག་པའི་ཤེས་བྱ་ཡོད་པར་
ཐལ། དེ་དག་གིས་མང་པོ་ཞིག་མིང་དང་བརྡ་ཙམ་གྱིས་བཞག་པའི་ཡོད་པ་མིན་ཡང་དེ་དག་གི་ཉུང་ངུ་ཞིག་མིང་
ཙམ་དང་བརྡ་ཙམ་གྱིས་བཞག་པའི་ཡོད་པ་ཡིན་པའི་ཕྱིར་ཏེ། ཁྱོད་ཀྱི་བཤད་ཚུལ་འཐད་པའི་ཕྱིར་ཏེ། ཁྱོད་ལྟར་
ན་གཞུང་དེ་འགྲེལ་ཚུལ་ཞིག་ཡོད་པའི་ཕྱིར། གཞན་ཡང་། མིང་ཙམ་དང་བརྡ་ཙམ་ཀྱིས་བཞག་པའི་ཆོས་ཡོད་
པར་ཐལ། རི་བོང་ཅན་ཟླ་སྒྲས་བརྗོད་རུང་དེ་ཡིན་པའི་ཕྱིར་ཏེ། དེ་འདོད་དབང་ཙམ་གྱིས་བཞག་པའི་ཆོས་ཡིན་
པའི་ཕྱིར། ཁྱབ་སྟེ། མིང་བརྡ་ཙམ་གྱིས་བཞག་པ་ཡིན་ཞེས་པའི་ཙམ་སྒྲས་དངོས་པོའི་སྟོབས་ཤུགས་ཀྱི་རིགས་

དྲང་ངེས་རྣམ་འབྱེད་ཀྱི་དོགས་དཔྱོད། • 229 ，
མ ་་་་་་་་་་་--- -- -
པས་འཇོག་བྱེད་ཡོད་པ་གཅོད་པའི་ཕྱིར། རྩོམ་འཕྲོར། མིང་བརྡ་ཙམ་གྱིས་བཞག་པ་ཡིན་ཞེས་པའི་ཙམ་སྒྲ་དེ་
འཇོག་བྱེད་སྒྲ་རྟག་སྟོང་ངོ་ཞེས་པའི་སྒྲ་ཙམ་དང་། དེ་ལྟར་ཞེན་པའི་འདོད་དབང་ཙམ་གྱིས་བཞག་པ་ལས་དངོས་
པོའི་སྟོབས་ཤུགས་ཀྱི་རིགས་པས་འཇོག་བྱེད་ཡོད་པ་གཅོད་ལ། ཞེས་གསུངས་པའི་ཕྱིར། མ་ཁྱབ་མཚམས་ལ་
རྟགས་དེར་ཐལ། གྲགས་རྟགས་ཡང་དག་གི་བསྒྲུབ་བྱ་ཡིན་པའི་ཕྱིར། ཁྱབ་སྟེ། ཚད་མ་རིགས་རྒྱན་ལས།
གྲགས་པའི་རྟགས་ཡང་དག་གི་མཚན་ཉིད། དེ་སྒྲུབ་ཀྱི་ཚུལ་གསུམ་གང་ཞིག དེ་སྒྲུབ་ཀྱི་བསྒྲུབ་བྱ་བརྡའི་དབང་
གིས་བཞག་པ། ཞེས་གསུངས་པའི་ཕྱིར། མ་ཁྱབ་མཚམས་ལ་རྟགས་དེར་ཐལ། རྟགས་ཡང་དག་གི་བསྒྲུབ་བྱ་
ཡིན་པ་གང་ཞིག རྟགས་ཡང་དག་གཞན་གྱི་བསྒྲུབ་བྱ་མ་ཡིན་པའི་ཕྱིར་ཏེ། རྗེས་དཔག་གསུམ་གྱི་རྟེན་རྟགས་
ཡང་དག་གསུམ་དང་། དེ་གསུམ་གྱི་བསྒྲུབ་བྱ་གསུམ་ནང་ཕན་ཚུན་འགལ་བ་ཡིན་པའི་ཕྱིར་དང་། གྲགས་རྟགས་
ཡང་དག་གི་བསྒྲུབ་བྱ་ལ་འདོད་པ་ཙམ་གྱིས་བཞག་པའི་ཆོས་དགོས་པར་དབུ་སེམས་ཀུན་མཐུན་པའི་ཕྱིར། སྡེ་
བདུན་རྒྱན་ལས། གྲགས་རྟགས་ཡང་དག་གི་མཚན་ཉིད། དེ་སྒྲུབ་ཀྱི་ཚུལ་གསུམ་ཚང་བའི་གཏན་ཚིགས་གང་ཞིག
དེ་སྒྲུབ་ཀྱི་བསྒྲུབ་བྱ་ཡིན་ན། འདོད་པས་བཞག་པ་ཙམ་གྱིས་ཆོས་ཡིན་པ། ཞེས་གསུངས་པའི་ཕྱིར། ཁྱབ་སྟེ།
ཚད་མ་རིགས་རྒྱན་དུ་ཙམ་སྒྲ་མ་སྦྱར་ལ། འདིར་ཙམ་སྒྲ་འོག་ཏུ་སྦྱར་ཡང་། དོན་ལ་འདོད་པ་ཙམ་གྱིས་བཞག་
པའི་ཆོས་ཞེས་གོ་དགོས་ཏེ། གཞན་དུ་ན་སྒྲ་རྟག་སྟོང་ལྟ་བུའང་གྲགས་རྟགས་ཡང་དག་གི་བསྒྲུབ་བྱར་ཐལ་བའི་
ཕྱིར་རོ། ། དེར་མ་ཟད་འདོད་པས་བཞག་ཙམ་ཞེས་པ་ལ་འཁྲུལ་ནས། འདོད་པས་བཞག་ཙམ་དང་རྟོག་པས་
བཏགས་ཙམ་གཉིས་འདྲ་བས་སྡེ་བདུན་ལས་གསུངས་པ་རྟོག་པས་བཏགས་ཙམ་ལ་དགོངས་ཟེར་ན་གཏན་ནས་མི་
རིགས་ཏེ། དེ་ལྟར་ན་རྟགས་ཡང་དག་གི་བསྒྲུབ་བྱར་གྱུར་པའི་ཀུན་བཏགས་ལ། གྲགས་རྟགས་ཡང་དག་གི་
བསྒྲུབ་བྱས་ཁྱབ་པར་ཐལ་བའི་ཕྱིར་རོ། ། དེས་ན་གྲགས་རྟགས་ཡང་དག་གི་བསྒྲུབ་བྱ་ལ། འདོད་པ་ཙམ་གྱིས་
བཞག་པའི་ཆོས་ཡིན་དགོས་ཏེ། རྣམ་འགྲེལ་ཊིཀ་ཆེན་རིགས་པའི་རྒྱ་མཚོ་ལས། དེས་ན་རི་བོང་ཅན་ཟླ་བའི་སྒྲས་
བརྗོད་རུང་ཡིན་པར་དམ་བཅའ་བ་ལྟ་བུ་རྗོད་བྱེད་ཀྱི་སྒྲ་དོན་ཐམས་ཅད་ལ་འཇུག་ ཏུ་རུང་བར་དམ་བཅའ་བ་
རྣམས་ནི་གནོད་པ་མེད་པའི་ངག་ཡིན་ནོ། འདིས་ནི་རྗོད་བྱེད་ཀྱི་སྒྲ་ཡིན་ན། འདོད་པའི་དབང་གིས་དོན་ཐམས་
ཅད་ལ་འཇུག་ཏུ་རུང་བ་ཡིན་པར་སྒྲུབ་པའི་སྒོ་ནས་རི་བོང་ཅན་ཟླ་བའི་སྒྲས་བརྗོད་རུང་ཡིན་པ་དེ་ཉིད་འདོད་པ་
ཙམ་གྱིས་བཞག་པའི་ཆོས་སུ་བསྟན་ནས་གྲགས་པའི་རྟགས་ཀྱི་བསྒྲུབ་བྱ་དང༌། གྲགས་པའི་རྗེས་དཔག་གི་གཞལ་
བྱ་ངོས་བཟུང་བ་ཡིན་ནོ། ། དེས་ན་གྲགས་པས་བསལ་ཞེས་པའི་སྐབས་འདིར་སེལ་བྱེད་ཀྱི་གྲགས་པ་དངོས་ནི།
དེ་ལྟ་བུའི་བརྗོད་རུང་གྲགས་པ་ཉིད་ཡིན་ལ་དེ་ཉིད་གྲགས་པ་མཚན་ཉིད་པ་ཡིན་ན། ཤེས་བརྗོད་ཀྱི་ཐ་སྙད་གང་
རུང་ཡིན་དགོས་ན་ཡང་། གྲགས་པ་མཚན་ཉིད་པ་མ་ཡིན་གྱི་དེ་ནི་འདོད་པ་ཙམ་གྱིས་བཞག་པ་ཡིན་པའི་ཕྱིར།

་ 230 . 
དྲང་ངེས་རྣམ་འབྱེད་ཀྱི་དོགས་དཔྱོད།
ས -- - -，
ཐ་སྙད་ལ་སྐྱེ་བ་སྟེ་ཐ་སྙད་མཚན་ཉིད་པས་བཞག་པ་ཡིན་པ་དེའི་ཕྱིར། དེ་ལྟ་བུའི་ཆོས་དེ་གྲགས་པའི་སྒྲ་ཡིས་བརྗོད་
པ་ཡིན་ནོ། ། ངག་དོན་ནི་རྗོད་བྱེད་ཀྱི་སྒྲ་དོན་ཐམས་ཅད་ལ་འཇུག་ཏུ་རུང་བ་ཆོས་ཅན། ཁྱོད་ལ་གྲགས་པའི་མིང་
གི་འདོད་པའི་རྒྱུ་མཚན་ཡོད་དེ། ཁྱོད་གྲགས་པ་དངོས་ཡིན་པར་གྱུར་པའི་འདོད་པས་བཞག་པ་ཙམ་གྱི་ཆོས་ཡིན་
པའི་ཕྱིར། ཞེས་གསུངས་པའི་ཕྱིར། དབུ་མ་པའི་ལུགས་ལའང་དེ་ཁོ་ན་ཡིན་གྱི་དེ་ལས་གཞན་གྲགས་རྟགས་ཡང་
དག་གི་བསྒྲུབ་བྱ་འཇོག་ཚུལ་མེད་པའི་ཕྱིར་རོ། ། དེས་ན་ཁ་ཅིག་གི་བཤད་ཚུལ་ལྟར་ནམ་མཁའ་དང་སྒྲ་རྟག་སྟོང་
མིང་བརྡས་བཞག་ཙམ་མིན་བྱས་ན་གཞུང་དང་མཐུན་ཞིང་། དྲངས་མ་ཐག་པའི་ལུང་དེ་དག་དང་འགལ་བ་མེད་
ལ། གཞན་དུ་ན་ལུང་དེ་དག་དང་འགལ་བའི་ཕྱིར་རོ། དེའི་ཕྱིར་མིང་བརྡས་བཞག་ཙམ་དང་རྟོག་པས་བཏགས་
ཙམ་ལ་ཁྱད་པར་ཡོད་པར་གཞུང་ལས་ཆེར་གསལ་ལ། དེར་མ་ཟད་མིང་བརྡས་བཞག་པ་ཙམ་དང་མིང་བརྡ་ཙམ་
གྱིས་བཞག་པ་གཉིས་ལ་ཁྱད་པར་མེད་པའི་ཕྱིར་ཟེར་བ་ལ། ཁོ་ན་རེ། མིང་བརྡས་བཞག་ཙམ་དང་རྟོག་པས་
བཏགས་ཙམ་དོན་གཅིག་ཡིན་ཏེ། མིང་བརྡས་བཞག་ཙམ་དང་རང་གི་མཚན་ཉིད་ཀྱིས་མ་གྲུབ་པ་དོན་གཅིག
ལྡོག་པ་གཉིས་ཀྱང་དོན་གཅིག་ཡིན་པའི་ཕྱིར་ཏེ། གཞུང་ཉིད་ལས། འདིར་རང་གི་མཚན་ཉིད་ཀྱིས་ཡོད་མེད་
བསྟན་ཚོད་ནི་མིང་དང་བརྡ་ལ་ལྟོས་ནས་བཞག་མ་བཞག་ཡིན་ལ། ཞེས་གསུངས་པའི་ཕྱིར། མིང་བརྡ་ཙམ་གྱིས་
བཞག་པ་དང་། མིང་བརྡས་བཞག་ཙམ་དོན་གཅིག་ཏུ་བཤད་པའང་མི་འཐད་དེ། མིང་བརྡ་ཙམ་གྱིས་བཞག་
པའི་ཆོས་མེད་པའི་ཕྱིར་ཏེ། དེ་ཉིད་ལས། དེ་ཉིད་དངོས་པོ་དེ་དག་གི་རང་གི་མཚན་ཉིད་ཀྱིས་གྲུབ་པ་ནི་མིང་
ཙམ་གྱིས་བཞག་པའི་ཀུན་བཏགས་ཤེས་བྱ་ལ་མི་སྲིད་པ་ཡིན་པས། ཞེས་གསུངས་པའི་ཕྱིར་ཟེར་བ་ལ། ཡང་ཁ་
ཅིག མ་ཁྱབ་སྟེ། གཞུང་སྔ་མ་ནི་འདིར་དངོས་སུ་བསྟན་པའི་ཀུན་བཏགས་ལ་དགོངས་ཤིང་། གཞུང་ཕྱི་མ་ནི་
གཟུགས་གཟུགས་ཞེས་བརྗོད་པའི་སྒྲའི་འཇུག་གཞིར་རང་གི་མཚན་ཉིད་ཀྱིས་གྲུབ་པ་ལྟ་བུ། མིང་ཙམ་གྱིས་བཞག་
པའི་ཀུན་བཏགས་ཡིན་ལ་ཤེས་བྱ་ལ་མི་སྲིད་པའང་ཡིན་ཞེས་པ་ལུང་དེའི་དོན་ཡིན་པས་དེ་དག་གི་ཤེས་བྱེད་དུ་མི་
འགྲོ་བའི་ཕྱིར་ཟེར། གཞན་ཡང་། རྩོམ་འཕྲོར། འདོད་དབང་ཙམ་གྱིས་བཞག་པའི་ཆོས་མེད་ཅེས་བཤད་པ་
དང་། གྲགས་རྟགས་ཡང་དག་གི་བསྒྲུབ་བྱ་ལ་འདོད་པ་ཙམ་གྱིས་བཞག་པའི་ཆོས་ཀྱིས་ཁྱད་པར་བཤད་པ་གཉིས་
ནང་འགལ་ཏེ། གཞན་དུ་ན་འདོད་པ་ཙམ་གྱིས་བཞག་པའི་ཆོས་དང་། རྟོག་པས་བཏགས་ཙམ་གྱི་ཆོས་གཉིས་
དོན་གཅིག་ཏུ་འགྱུར་ཞིང་། བརྡའི་དབང་ཙམ་གྱིས་བཞག་པ་མེད་ཀྱང་། བརྡས་བཞག་ཙམ་གྱི་ཆོས་ཡོད་ཅེས་
ཞིབ་ཆ་བྱེད་དགོས་པར་འགྱུར་རོ། ། གཞན་ཡང་། དེ་ཉིད་ལས། མིང་བརྡ་ཙམ་གྱིས་བཞག་པ་ཡིན་ཞེས་པའི་
ཙམ་སྒྲས་དེར་འཇོག་བྱེད་སྒྲ་རྟག་སྟོང་ངོ་ཞེས་པའི་སྒྲ་ཙམ་དང་དེ་ལྟར་ཞེན་པའི་འདོད་དབང་ཙམ་གྱིས་བཞག་པ་
ལས། དངོས་པོའི་སྟོབས་ཤུགས་ཀྱི་རིགས་པས་འཇོག་བྱེད་ཡོད་པ་གཅོད་ལ། དེ་ལྟར་ཁས་ལེན་མི་རུང་བའི་ཕྱིར།

དྲང་ངེས་རྣམ་འབྱེད་ཀྱི་དོགས་དཔྱོད། ། • 231 •
པསད་་་་་་་་་་--- - - - - ----- - -- - - - ་་་་་་------ --
ཕྱི་མ་གྲུབ་སྟེ། རི་བོང་ཅན་ཟླ་བ་ཞེས་པའི་སྒྲས་བརྗོད་དུ་རུང་བ་ལྟ་བུ་འདོད་པ་ཙམ་གྱིས་འགྲུབ་པས་གྲགས་པའི་
རྗེས་སུ་དཔག་བྱ་དང་། སྒྲ་རྟག་སྟོང་ལྟ་བུ་དངོས་སྟོབས་ཀྱི་རིགས་པས་འགྲུབ་དགོས་པས་དངོས་སྟོབས་ཀྱིས་རྗེས་
སུ་དཔག་བྱར་འཇོག་པའི་ཕྱིར། ཞེས་གསུངས་པ་ལྟར་ན། རི་བོང་ཅན་ཟླ་སྒྲས་བརྗོད་རུང་ཆོས་ཅན། འདོད་
དབང་ཙམ་གྱིས་བཞག་པར་ཐལ། འདོད་པས་བཞག་ཙམ་གང་ཞིག འཇོག་བྱེད་དངོས་སྟོབས་ཀྱི་རིགས་པས་
འཇོག་མི་དགོས་པའི་ཕྱིར། འཁོར་གསུམ། དེས་ན་འདོད་པ་ཙམ་གྱིས་བཞག་པ་ཡོད་ཀྱང་རྟོག་པ་ཙམ་གྱིས་
བཞག་པ་མེད་ཅེས་ཞིབ་ཆ་བྱེད་པ་ནི་ལུང་རིགས་ཀྱི་སྒྲུབ་བྱེད་གང་ཡང་མེད་པའི་དམ་བཅའ་ཙམ་དུ་ཟད་དོ། །
ཞེས་ཟེར་བ་སོགས་ལ་དཔྱད་གཞི་ཆེ། གཞན་ཡང་། རྩོམ་འཕྲོར། སྔ་མ་མི་འཐད་པར་ཐལ། རྟོག་པས་བཏགས་
ཙམ་ལ་ཡོད་པས་ཁྱབ་པ་དབུ་སེམས་གང་གི་སྐབས་སུའང་མི་རུང་བའི་ཕྱིར། ཞེས་གསུངས་པ་མི་འཐད་པར་ཐལ།
དེ་འདྲ་བའི་ཁྱབ་པ་ཡོད་པར་ཁས་བླངས་པའི་སེམས་ཙམ་པ་ཡོད་པའི་ཕྱིར། ཀུན་བཏགས་ཡིན་ན་ཡོད་པས་ཁྱབ་
པ་ཁས་བླངས་པའི་སེམས་ཙམ་པ་ཡོད་པའི་ཕྱིར། ཊིཀ་ཆེན་རིགས་པའི་རྒྱ་མཚོ་ལས། སྔོན་པོ་སྔོན་འཛིན་མིག་
ཤེས་ལ་རྒྱུང་ཆད་དུ་སྣང་བ་ལྟར་གྲུབ་པ་དང་། བུམ་འཛིན་རྟོག་པ་རང་ལ་སྣང་བ་ཕྱི་རོལ་བུམ་པ་ཡིན་པའི་ཆ་ལྟ་བུ་
ནི་ཀུན་བཏགས་པའི་ངོ་བོ་ཉིད་མ་ཡིན་ཏེ། ཤེས་བྱ་ལ་མི་སྲིད་པའི་ཕྱིར་རོ། ། ཤེས་བྱ་ལ་མི་སྲིད་ན་ཡང་ཀུན་
བཏགས་པའི་ངོ་བོ་ཉིད་ཡིན་པ་འགལ་ཏེ། གཞི་མ་གྲུབ་ན་བཏགས་ཡོད་ཡིན་པར་འགལ་བའི་ཕྱིར་རོ། ། དེས་ན་
སྒྲ་རྟག་འཛིན་རྟོག་པ་ནི་སྒྲོ་བཏགས་དང་། དེ་ལ་སྒྲ་རྟག་པར་སྣང་བ་སྒྲོ་བཏགས་ཡིན་ཀྱང་ཀུན་བཏགས་ཡིན་གྱི།
སྒྲ་རྟག་པ་ནི་མི་སྲིད་པའི་ཕྱིར་སྒྲོ་བཏགས་དང་། ཀུན་བཏགས་གང་ཡང་མ་ཡིན་ནོ། ། ཞེས་གསུངས་པའི་ཕྱིར།
ཁྱབ་སྟེ། ཊིཀ་ཆེན་ནི་ཕྱི་རྩོམ་ཡིན་པས་རྩ་བ་དང་མཐུན་ཚབ་ཆེ་ཞིང་དབང་བཙན་པས་དེ་ལྟར་ཁས་ལེན་དགོས་
པར་རྩོམ་འཕྲོ་རང་ཉིད་ལས་གསུངས་ཤིང་། དེ་ལྟར་ཁས་བླངས་པའི་ནང་བའི་གྲུབ་མཐའ་སྨྲ་བ་མེད་ན་ཊིཀ་ཆེན་
ལས་དེ་ལྟར་གསུངས་མི་རིགས་པའི་ཕྱིར། ཞེས་ཟེར་བ་ལ་ཞིབ་ཆ་དགོས། ཁ་ཅིག་ན་རེ། ལམ་རིམ་དང་གྲུབ་
མཐའ་ཆེན་མོར་མཚན་ཉིད་ངོ་བོ་ཉིད་མེད་པ་ཞེས་པའི་མེད་རྒྱུའི་མཚན་ཉིད་ངོ་བོ་ཉིད་ནི་རང་བཞིན་གྱིས་གྲུབ་པ་
ལ་བྱེད་པར་གསུངས་པ་དང་། སེམས་ཙམ་པས་མཚན་ཉིད་ངོ་བོ་ཉིད་མེད་པ་ལ་རང་བཞིན་དེ་མེད་ལ། གཞན་
དབང་ཡོངས་གྲུབ་རང་བཞིན་གྱིས་ཡོད་པས་དེ་གཉིས་རང་བཞིན་གྱིས་གྲུབ་པར་འདོད་པར་གསུངས་པ་ནི། རང་
གི་མཚན་ཉིད་ཀྱིས་གྲུབ་པ་དང་རང་བཞིན་གྱིས་གྲུབ་པ་ལ་ཁྱད་མི་འབྱེད་པའི་ཐལ་འགྱུར་བའི་ལུགས་བཤད་སྐབས་
ཡིན་པས་སྐྱོན་མེད་དེ། གཞན་དུ་ན་མདོ་སྡེ་དགོངས་འགྲེལ་དེ་ཐལ་འགྱུར་བའི་ལུགས་ལ་སྟོང་ཉིད་སྟོན་པའི་
བསྟན་བཅོས་སུ་ཐལ་བ་དང་། སེམས་ཙམ་པའི་ལུགས་ལ་ཀུན་བཏགས་ཡེ་མེད་དུ་ཐལ་བར་འགྱུར་བའི་ཕྱིར་ཏེ།
རྩོམ་འཕྲོར། ཡང་ཁ་ཅིག་ན་རེ། འདིའི་མཚན་ཉིད་ངོ་བོ་ཉིད་མེད་ཅེས་པའི། ནས། སྐྱོན་གཉིས་སུ་འགྱུར་པའི་

• 232 •
 དྲང་ངེས་རྣམ་འབྱེད་ཀྱི་དོགས་དཔྱོད།
- -- -- ་་་་་་་་་-- -- ལམ་ཡ་མ་
ཕྱིར་རོ། ཞེས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ། གཞན་དུ་ན་
ཐལ་འགྱུར་བའི་ལུགས་ལ་སེམས་ཙམ་པས་རང་བཞིན་གྱིས་མ་གྲུབ་པ་མཚན་ཉིད་ངོ་བོ་ཉིད་མེད་པའི་དོན་དུ་འདོད་
ཀྱང་སྤྱིར་དེ་ལྟར་མི་འདོད་ཅེས་ཁས་ལེན་དགོས་པར་འགྱུར་ཏེ། ཐལ་འགྱུར་བའི་ལུགས་ལ་དེ་ལྟར་ཁས་ལེན་སོང་
ཞེས་བཤད་ན་རིགས་མོད། དེ་ལྟར་མ་བཤད་པའི་ཕྱིར་རོ། ། གཞན་ཡང་། ཐལ་འགྱུར་བའི་ལུགས་ལ་མདོ་སྡེ་
དགོངས་འགྲེལ་དེ་སྟོང་ཉིད་སྟོན་པའི་བསྟན་བཅོས་ཡིན་པར་ཐལ། བརྒྱད་སྟོང་དོན་བསྡུས་དེ་སྟོང་ཉིད་སྟོན་པའི་
བསྟན་བཅོས་ཡིན་པའི་ཕྱིར། ཁྱབ་སྟེ། སྔ་མས་སྟོང་ཉིད་མ་བསྟན་ལ་ཕྱི་མས་སྟོང་ཉིད་བསྟན་པའི་སྒྲུབ་བྱེད་དང་
ཤེས་བྱེད་གང་ཡང་མེད་པས་དམ་བཅའ་ཙམ་དུ་འགྱུར་བའི་ཕྱིར་རོ། ། གཞན་ཡང་། ཐལ་འགྱུར་བའི་ལུགས་ལ་
མདོ་སྡེ་དགོངས་འགྲེལ་ལས་སྟོང་ཉིད་བསྟན་པར་ཐལ། དེའི་ལུགས་ལ་དེ་ཐེག་ཆེན་གྱི་མདོ་ཡིན་པའི་ཕྱིར། ཁྱབ་
སྟེ། ཐེག་ཆེན་གྱི་མདོ་ཡིན་ན། ཐེག་ཆེན་ཀྱི་ལམ་འབྲས་ཚང་བར་སྟོན་པས་ཁྱབ་པའི་ཕྱིར། དེར་མ་ཟད་མདོ་
ཡིན་ན། སྟོང་ཉིད་སྟོན་པས་ཁྱབ་སྟེ། རྗེ་ཉིད་ཀྱིས། ཁྱོད་ཀྱིས་ཇི་སྙེད་བཀའ་སྩལ་པ། ། རྟེན་འབྲེལ་ཉིད་ལས་
བརྩམས་ཏེ་འཇུག ། དེ་ཡང་མྱ་ངན་འདའ་ཕྱིར་ཏེ། ། ཞི་འགྱུར་མིན་མཛད་ཁྱོད་ལ་མེད། ཅེས་གསུངས་པའི་
ཕྱིར། ཁྱབ་སྟེ། མྱང་འདས་ཐོབ་ཕྱིར་གསུངས་པ་མ་ཡིན་པའི་བཀའ་མེད་ལ། དེ་ལྟར་ན་མྱང་འདས་ཀྱང་བསྟན་
དགོས་ལ། མྱང་འདས་སྟོང་ཉིད་ཡིན་པའི་ཕྱིར་རོ། ། དེ་བཞིན་དུ་གྲུབ་མཐའ་ཆེན་མོར། བཀའ་ཐམས་ཅད་
བདག་མེད་ལ་གཞོལ་ཞིང་འབབ་པ་དང་། སྒྲུབ་པ་ལ་གཞོལ་ཞིང་འབབ་པའི་ཕྱིར་རོ། ཞེས་དང་། ཐལ་འགྱུར་
བའི་སྐབས་ཀྱི་གཞུང་ཉིད་ལས། དེས་ན་ཐེག་པ་ཆེན་པོའི་རིགས་ཅན་ཡིན་ཡང་ནས། སྒྲ་ཇི་བཞིན་པ་ལ་གནོད་
བྱེད་ནི། གང་ཟག་དང་ཆོས་རྣམས་དོན་དམ་པར་མ་གྲུབ་པ་ལ་རིག་པའི་གནོད་བྱེད་ཅི་ཡང་མེད་ལ། དོན་དམ་
པའམ་རང་གི་མཚན་ཉིད་ཀྱིས་གྲུབ་པ་ལ་རྒྱུ་འབྲས་སོགས་རྣམ་བཞག་ཐམས་ཅད་མི་རུང་བར་དབུ་མའི་བསྟན་
བཅོས་ལས་གསུངས་པ་རྣམས་སོ། ། ཞེས་ཀྱང་བྱུང་བས་དེའི་ལུགས་ལ་མདོ་སྡེ་དགོངས་འགྲེལ་སྟོང་ཉིད་སྟོན་པའི་
མདོར་ཁས་ལེན་དགོས་པའི་ཕྱིར་རོ། ། གཞན་ཡང་། ལུགས་དེར་མདོ་སྡེ་དགོངས་འགྲེལ་དྲང་དོན་གྱི་མདོ་ཡིན་
ཀྱང་དེའི་ནང་གི་མཚན་ཉིད་ངོ་བོ་ཉིད་མེད་པ་ཉིད་གང་ཞེ་ན། ཞེས་སོགས་ཀྱི་མདོ་དེ་ངེས་དོན་གྱི་མདོ་ཡིན་པའི་
ཕྱིར་ཏེ། དེ་སྟོང་ཉིད་གཙོ་བོར་དངོས་སུ་སྟོན་པའི་མདོ་ཡིན་པའི་ཕྱིར་ཏེ། དེ་མཚན་ཉིད་ངོ་བོ་ཉིད་མེད་པ་གཙོ་
བོར་དངོས་སུ་སྟོན་པའི་མདོ་ཡིན་པའི་ཕྱིར། ཁྱབ་སྟེ། མཚན་ཉིད་ངོ་བོ་ཉིད་མེད་པ་སྟོང་ཉིད་ཡིན་པའི་ཕྱིར་ཏེ།
རང་གི་མཚན་ཉིད་ཀྱིས་མ་གྲུབ་པ་སྟོང་ཉིད་ཡིན་པའི་ཕྱིར། ཁྱབ་སྟེ། དེ་གཉིས་ཀ་ཆོས་བདག་བཀག་ཙམ་གྱི་མེད་
དགག་ཡིན་པར་འདྲ་བའི་ཕྱིར་ཏེ། དེ་གཉིས་ཀའི་མེད་རྒྱུ་དེ་ཆོས་བདག་ཏུ་འདྲ་བའི་ཕྱིར་རོ། ། དེས་ན་མཚན་
ཉིད་ངོ་བོ་ཉིད་མེད་པ་ཞེས་སོགས་ཀྱི་མདོ་དེ་ངེས་དོན་གྱི་མདོ་ཡིན་པ་ལ་དགོངས་ནས་རང་བཞིན་གྱིས་གྲུབ་པ་དེ་

• 233 •
དྲང་ངེས་རྣམ་འབྱེད་ཀྱི་དོགས་དཔྱོད།
དེའི་ཚིག་ཟུར་གྱི་མེད་རྒྱུའི་ངོ་བོ་ཉིད་ཡིན་པར་ལམ་རིམ་དང་གྲུབ་མཐའ་ཆེན་མོར་གསུངས་པ་དྲངས་ཟིན་པ་དེ་
ཡིན་པའི་ཕྱིར་དང་། གཞུང་ཉིད་དུ་མདོ་དེར་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་གསུངས་པ་ལ་
དགོངས་གཞི་སོགས་མ་གསུངས་པར། མདོ་དེར་གཞན་དབང་དང་ཡོངས་གྲུབ་རང་གི་མཚན་ཉིད་ཀྱིས་གྲུབ་པར་
གསུངས་པ་ལ་དགོངས་གཞི་དགོས་པ་དངོས་ལ་གནོད་བྱེད་གསུངས་པས་ཀྱང་དེ་འདྲའི་མདོ་དེ་ངེས་དོན་ཡིན་པར་
སྒྲུབ་ནུས་ཏེ། ལུང་སྔར་དྲངས་ཟིན་པའི་ཕྱིར། གལ་ཏེ་མདོ་དེ་སྒྲ་ཇི་བཞིན་པ་ཡིན་པས་སྐྱོན་མེད་ཅེ་ན། འོ་ན་སྒྲ་
ཇི་བཞིན་པ་ཡིན་ཚུལ་ཅི། རང་གི་མཚན་ཉིད་ཀྱིས་མ་གྲུབ་པར་བསྟན་པའི་རྒྱུ་མཚན་གྱིས་ཡིན་ནམ་མིན་སོམས་
ཤིག ཅེས་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། ཉན་ཐོས་སྡེ་གཉིས་ཀྱིས་ཀུན་བཏགས་ཀྱི་ཆོས་རྣམས་
རང་གི་མཚན་ཉིད་ཀྱིས་མ་གྲུབ་པར་ཁས་ལེན་དགོས་ཏེ། དེ་ལྟར་ཁས་ལེན་དགོས་པར་གཞུང་དུའང་ཆེས་གསལ་
ཞིང་། སྟོང་ཐུན་ལས་ཀྱང་ཆེས་གསལ་ཏེ། རྩོམ་འཕྲོར། ཡང་ཁོ་ན་རེ། ཉན་ཐོས་སྡེ་བའི་ལུགས་ལ་ཀུན་
བཏགས་རང་གི་མཚན་ཉིད་ཀྱིས་གྲུབ་པར་ཐལ། ནས། ཀུན་བཏགས་ཆོས་ཅན། དེར་ཐལ། དེའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ནི་སྒོ་མང་ཁས་ལེན་ལྟར་ཡིན་ལ། གཟུ་བོར་གནས་པའི་
བློས་དཔྱད་ན། ཉན་ཐོས་སྡེ་གཉིས་ཀྱིས་ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ།
ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ། བྱང་སའི་དངོས་བསྟན་གྱི་སྒྲོ་འདོགས་གང་ཞིག
དེ་འདྲ་བའི་སྒྲོ་འདོགས་འགོག་ཡུལ་ལ་ལུང་གི་འགོག་ཡུལ་དང་རིགས་པའི་འགོག་ཡུལ་གཉིས་ཡོད་པས་ཉན་ཐོས་སྡེ་
གཉིས་དེ་ལུང་གིས་འགོག་ཡུལ་ཡིན་པའི་ཕྱིར། དང་པོ་དེར་ཐལ། གཞུང་ཉིད་ལས། ཀུན་བཏགས་རང་གི་
མཚན་ཉིད་ཀྱིས་ཡོད་པར་འཛིན་པ་ལ་སྒྲོ་འདོགས་སུ་གསུངས་ཀྱི། དེ་དོན་དམ་པར་ཡོད་པར་འཛིན་པ་ཚིག་གིས་
གསལ་བར་མ་བསྟན་ཀྱང། ནས། ཕྱོགས་སོ། ། ཞེས་དང་། ལུང་དེའི་དོན་ཡིག་ཆར། གཞུང་དེའི་ཀུན་
བཏགས་དོན་དམ་པར་ཡོད་འཛིན་གྱི་བློ་དངོས་སུ་སྒྲོ་འདོགས་སུ་མ་བསྟན་ཀྱང་། ཀུན་བཏགས་རང་གི་མཚན་
ཉིད་ཀྱིས་གྲུབ་འཛིན་གྱི་བློ་སྒྲོ་འདོགས་སུ་དངོས་སུ་གསུངས་པའི་ཤུགས་ལ་དེ་སྒྲོ་འདོགས་སུ་གསུངས་པའི་ཕྱིར་ཏེ།
ཞེས་གསུངས་པའི་ཕྱིར། གཉིས་པ་དེར་ཐལ། དེ་འདྲ་བའི་ལུང་གིས་འགོག་ཡུལ་ལ་ཉན་ཐོས་སྡེ་བས་ཁྱབ་པའི་
ཕྱིར་ཏེ། གཞུང་ཉིད་ལས། འདི་ལྟར་འདི་འགོག་པ་ན་བྱང་ས་ལས་ལུང་གིས་ཀྱང་བཀག་ཅིང་། གཞན་སྡེ་ལ་
རང་གི་སྟོན་པའི་ལུང་གིས་འགོག་ཏུ་མི་རུང་བས་དགག་པའི་ཡུལ་ལ་རང་སྡེ་ཡང་ཡོད་ལ་ངོ་བོ་ཉིད་མེད་པར་སྨྲ་བ་
དང༌། རྣལ་འབྱོར་སྤྱོད་པའི་ཁྱད་པར་ལ་འགོག་པ་མིན་པས་ཉན་ཐོས་སྡེ་པའོ། ། ཞེས་དང་། ལུང་དེའི་དོན་ཡང་
ཡིག་ཆར། འདི་ཉིད་ལས། མ་ཁྱབ་སྟེ། བྱང་སར་སྒྲོ་འདོགས་ལུང་རིགས་གཉིས་ཀྱིས་བཀག་པ་ལས་ལུང་གིས་
འགོག་ཡུལ་ལ་རང་སྡེས་ཁྱབ་ཅིང་། སེམས་ཙམ་པ་ཡན་ཆད་ལ་མ་ཡིན་པས་ཉན་ཐོས་སྡེ་པས་ཁྱབ་ཅེས་པའི་དོན་

• 234 •
 དྲང་ངེས་རྣམ་འབྱེད་ཀྱི་དོགས་དཔྱོད། 
ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། འགོག་ཡུལ་གྱི་ཕྱོགས་སྔ་མས་ཀུན་བཏགས་རང་གི་མཚན་
ཉིད་ཀྱིས་གྲུབ་པར་ཁས་མི་ལེན་ན་བྱང་སར་ལུང་གསུམ་གྱིས་བཀག་པ་དོན་མེད་དུ་འགྱུར་ལ། བྱང་སར་བཀག་པ་
ལྟར་འཐད་ན་ཉན་ཐོས་སྡེ་པས་ཀུན་བཏགས་རང་གི་མཚན་ཉིད་ཀྱིས་གྲུབ་པར་བསྙོན་མེད་དུ་ཁས་ལེན་དགོས་པས།
གང་ཞིག་གལ་ཏེ་ཉན་ཐོས་སྡེ་པས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་ཁས་བླངས་པོར་འདོད་པ་དེ་
ནི་གཞུང་ལས་ཕྱི་རོལ་ཏུ་འགྱུར་ཞིང་། སྒྲུབ་བྱེད་མེད་པའི་དམ་བཅའ་ཙམ་དུ་ཟད་པའི་ཕྱིར་རོ། ། གཞན་ཡང་།
དེ་ཆོས་ཅན། ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་བླངས་པར་ཐལ་། ཆོས་ཁམས་དང་ཆོས་ཀྱི་སྐྱེ་
མཆེད་རང་གི་མཚན་ཉིད་ཀྱིས་གྲུབ་པར་ཁས་བླངས་པའི་ཕྱིར་ཏེ། འདིར་བསྟན་འཁོར་ལོ་དང་པོས་ཆོས་ཁམས་
དང་ཆོས་ཀྱི་སྐྱེ་མཆེད་རང་གི་མཚན་ཉིད་ཀྱིས་གྲུབ་པར་གསུངས་པའི་ཕྱིར། ཁྱབ་སྟེ། འདིར་བསྟན་འཁོར་ལོ་
དང་པོའི་ཆེད་དུ་བྱ་བའི་གདུལ་བྱ་ཉན་ཐོས་སྡེ་པས་དེ་ལྟར་ཁས་མི་ལེན་ན། འདིར་བསྟན་འཁོར་ལོ་དང་པོར་དེ་
ལྟར་གསུངས་པ་ལ་དགོས་པ་མེད་པའི་ཕྱིར་སོགས་སྔར་ལན་དུ་མར་བསྒྲུབས་པའི་ཕྱིར། མ་ཁྱབ་མཚམས་ལ་རྟགས་
དེར་ཐལ། དེ་དག་གི་ལུང་སྔར་དྲངས་ཟིན་པ་དེའི་ཕྱིར། གཞན་ཡང་། ཉན་ཐོས་སྡེ་པའི་ལུགས་ལ་ཀུན་བཏགས་
རང་གི་མཚན་ཉིད་ཀྱིས་གྲུབ་པར་ཐལ། རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པའི་ཕྱིར།
དེའི་ལུགས་ལ་དེ་ལྟར་མ་གྲུབ་ན་དེ་དག་གི་དེ་རྣམས་ཡོད་པར་འཇོག་མི་ཤེས་པའི་ཕྱིར། གཞུང་ལས། དོན་སྨྲ་
གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་། བརྡ་འདོགས་པའི་གནས་སུ་རང་མཚན་གྱིས་གྲུབ་པ་ཁེགས་
ན་དེ་དག་ཡོད་པར་འཇོག་མི་ཤེས་ཏེ། ཚད་མ་པ་ལ་གྲགས་པའི་རང་མཚན་ནི་མ་ཡིན་ནོ། ། ཞེས་གསུངས་པའི་
ཕྱིར། འོན་ཀྱང་གཞུང་ཉིད་ལས། ཞེན་ཡུལ་གྱི་རང་ལྡོག་རང་མཚན་གྱིས་གྲུབ་པ་འགོག་ནའང་རྗེས་དཔག་ཚད་
མའི་གཞལ་བྱ་སྤྱི་མཚན་དངོས་པོར་མེད་པར་མདོ་སྡེ་པས་ཀྱང་གྲུབ་པས་མི་འཐད་དོ། ། ཞེས་དང་། སྟོང་ཐུན་
ལས། འདིར་མདོ་སྡེ་བ་སོགས་བརྡ་འདོགས་པའི་གནས་སུ་རང་གི་མཚན་ཉིད་ཀྱིས་གྲུབ་པ་ཁེགས་ན་ཡོད་པར་
འཇོག་མི་ཤེས་ཞེས་པ་ནི་གཞལ་བྱ་གཉིས་ཕྱིར་སོགས་ཀྱི་སྐབས་འདིར་མདོ་སྡེ་བ་རང་ལ་གྲགས་པའི་རང་མཚན་དེ་
ལ་མི་བྱེད་དེ། མདོ་སྡེ་བས་ནམ་མཁའ་ནམ་མཁའི་མིང་འཇུག་པའི་གཞི་ཡིན་པ་དངོས་པོར་མི་འདོད་པས་དེ་
གཞལ་བྱ་གཉིས་ཕྱིར་སོགས་ཀྱི་སྐབས་ཀྱི་རང་མཚན་མིན་ཀྱང་ཡོད་པར་འཇོག་ལ། འོན་ཀྱང་ནམ་མཁའ་ནམ་
མཁའི་མིང་འཇུག་པའི་གཞིར་ནམ་མཁའ་རང་གི་གནས་ཚོད་ཀྱི་དབང་གིས་གྲུབ་པར་འདོད་ཀྱང་དེ་ལྟར་མ་གྲུབ་ན་
ནམ་མཁའ་ཡོད་པར་འཇོག་མི་ཤེས་སོ། ཞེས་དང་། ནམ་མཁའ་དང་མྱང་འདས་སོགས་ནམ་མཁའ་དང་ཟག་པ་
ཟད་པ་སོགས་ཀྱི་མིང་གང་ལ་འཇུག་པ་སོགས་སུ་རང་གི་མཚན་ཉིད་ཀྱི་དབང་གིས་གྲུབ་པར་མདོ་སྡེ་བའི་འདོད་པ་
དེ་ལ་མདོ་སྡེ་བ་རང་གིས་རང་མཚན་གྱི་མིང་མ་བཏགས་ཀྱང་། སེམས་ཙམ་པ་ལྟར་ན་མདོ་སྡེ་བས་དེ་ལ་རང་མཚན་

དྲང་ངེས་རྣམ་འབྱེད་ཀྱི་དོགས་དཔྱོད། • 235 •
གྱི་དོན་ཁས་བླངས་པར་སོང་བའི་དོན་དེ། འདི་རྟོགས་པ་ཤིན་ཏུ་གནད་ཆེ་བར་ཡོད་དོ། ། ཞེས་པའི་གཞུང་ལ་
བརྟེན་ནས་དོན་སྨྲ་གཉིས་ཀྱིས་འདུས་མ་བྱས་རྣམས་རང་གི་མཚན་ཉིད་ཀྱིས་མ་གྲུབ་པར་འདོད་པར་བཤད་པ་དང་།
ཡང་གཞུང་ལས། དེ་གཉིས་ལ་མ་ཕྱེ་བར་རང་གི་མཚན་ཉིད་ཀྱིས་གྲུབ་པར་གསུངས་པ་ཡང་དྲང་དོན་ནོ། ། ཞེས་
འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་མཆེད་གཉིས་རང་གི་མཚན་ཉིད་ཀྱིས་གྲུབ་པར་བསྟན་པར་གསུངས་
པ་དང་། ཡང་དོན་སྨྲ་གཉིས་ཀྱིས་གཟུགས་སོགས་རྟོག་པའི་ཞེན་གཞི་དང་། བརྡ་འདོགས་པའི་གནས་སུ་རང་གི་
མཚན་ཉིད་ཀྱིས་གྲུབ་པ་ཁེགས་ན་དེ་དག་ཡོད་པར་འཇོག་མི་ཤེས་ཏེ། ཚད་མ་པ་ལ་གྲགས་པའི་རང་མཚན་ནི་མ་
ཡིན་ནོ། ། ཞེས་དང་། ཡང་གཟུགས་ལ་སོགས་པ་བརྡ་འདོགས་པའི་གནས་དང་རྟོག་པའི་ཞེན་གཞི་ཡིན་པ་དེ་
རང་གི་མཚན་ཉིད་ཀྱིས་གྲུབ་པ་ལ་སྐྱོན་དེར་མི་འགྱུར་རོ། ། ཞེས་ཉན་ཐོས་སྡེ་པ་དག་སྨྲ་མོད་ཀྱང་འདྲའོ། ། ཞེས་
པ་རྣམས་ལ་བརྟེན་ནས་དོན་སྨྲ་གཉིས་ཀྱིས་རང་གི་མཚན་ཉིད་ཀྱིས་གྲུབ་པ་དང་ཤེས་བྱ་དོན་གཅིག་ཏུ་འདོད་པར་
བཤད་པའི་ལུགས་གཉིས་ཡོད་པས་གང་བདེ་བ་བཟུང་དགོས་མོད་ཕྱི་མ་གཞུང་གི་དགོངས་པ་ཡིན་ནམ་སྙམ་སྟེ་
དཔྱད་དགོས་སོ། ། ཁ་ཅིག་ན་རེ། གཞུང་དུ་ཐལ་འགྱུར་པས་ཡོད་པ་རྣམས་མིང་གི་ཐ་སྙད་ཀྱི་དབང་གིས་བཞག་
པ་དང་ཆེས་མི་མཐུན་པས་རང་གི་མཚན་ཉིད་ཀྱིས་ཡོད་མེད་ཀྱི་དོན་ཡང་མི་མཐུན་ནོ། ། འོན་ཀྱང་འདིའི་རང་
མཚན་གྱིས་གྲུབ་པར་འཛིན་པ་ཡོད་ན་ཐལ་འགྱུར་བའི་རང་མཚན་གྱིས་གྲུབ་པར་འཛིན་པའང་ཡོད་ལ། གཞི་
འགའ་ཞིག་སྔ་མ་ལྟར་མི་འཛིན་ཀྱང་ཕྱི་མ་ལྟར་འཛིན་པ་ནི་ཡོད་དོ། ། ཞེས་པའི་དོན་ནི། ཀུན་བཏགས་སེམས་
ཙམ་པའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པའི་བློའི་འཛིན་ཚུལ་ལ་ཀུན་བཏགས་ཐལ་
འགྱུར་བའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པར་འཛིན་པའི་བློའི་འཛིན་ཚུལ་ཚང་བ་དེ་ཡིན་ལ།
འོན་ཀྱང་སྔ་མ་ལོག་ཤེས་དང༌། ཕྱི་མ་བློ་དོན་མཐུན་ཡིན་པས་ལོག་ཤེས་ཀྱི་འཛིན་ཚུལ་ལ་བློ་དོན་མཐུན་གྱི་འཛིན་
ཚུལ་ཚང་མི་དགོས་ཏེ། རྩོམ་འཕྲོར། དེས་ན་ཐལ་འགྱུར་པ་དང་སེམས་ཙམ་པ་གཉིས་ཀུན་བཏགས་རང་མཚན་
གྱིས་མ་གྲུབ་ཅེས་ཟེར་བ་དང་། ནས། ལེའུ་གཉིས་པའི་མཐའ་དཔྱོད་དུ་གསུངས་སོ། ། ཞེས་གསུངས་པའི་ཕྱིར་
ཟེར། ཡང་ཁ་ཅིག ལུང་དེའི་དོན་ནི་བཤད་མ་ཐག་པ་ལྟར་གཏན་ནས་མ་ཡིན་ཏེ། རྗེའི་གསུང་རབ་གང་ནའང་
ཚིག་གིས་དོན་ལ་སྒྲིབ་པ་ལྟ་བུའི་བཤད་ཚུལ་གཏན་ནས་མེད་པའི་ཕྱིར། དེས་ན་སེམས་ཙམ་པའི་འདོད་པ་ལྟར་གྱི་
རང་གི་རང་མཚན་ཉིད་ཀྱིས་གྲུབ་པ་ཡིན་ན། ཐལ་འགྱུར་བའི་འདོད་པ་ལྟར་གྱི་རང་གི་མཚན་ཉིད་ཀྱིས་གྲུབ་པས་
ཁྱབ་ཀྱང་། ཕྱི་མ་ལ་སྔ་མས་མ་ཁྱབ་པ་ལུང་དེའི་དོན་ཡིན་པའི་ཕྱིར་རོ། ། དེས་ན་ལུང་དེའི་དོན་ཡིག་ཆར་དེ་ལྟར་
གསུངས་པ་ཁས་ལེན་གྱི་རྒྱུན་བཀོད་པ་ཙམ་ཡིན་གྱི་ཀུན་མཁྱེན་བླ་མའི་རང་ལུགས་ག་ལ་ཡིན། གཞན་ཡང་། རྩོམ་
འཕྲོར། རྒྱལ་དབང་བློ་དང་ཆོས་མཆོག་གི་བཤད་ཚུལ་བཀོད་ནས་ལོག་ཤེས་ཀྱི་འཛིན་ཚུལ་ལ་བློ་དོན་མཐུན་གྱི་

• 236 • 
དྲང་ངེས་རྣམ་འབྱེད་ཀྱི་དོགས་དཔྱོད།
འཛིན་ཚུལ་མེད་པར་བཤད་པ་མི་འཐད་པར་ཐལ། སྐབས་འདིར་སེམས་ཙམ་པའི་ལུགས་གང་ཞིག སེམས་ཙམ་
པའི་ལུགས་ལ་རྒྱལ་དབང་བློའི་བཤད་ཚུལ་ལྟར་ཡང་རུང་བའི་ཕྱིར་ཏེ། ལེའུ་གཉིས་པའི་མཐའ་དཔྱོད་ཀྱི་བཤད་
ཚུལ་འཐད་པའི་ཕྱིར། རྟགས་ཁྱབ་ཁས་ཟེར་ན་བརྟག ཡང་ཁ་ཅིག མདོ་སྡེ་པས་ཀུན་བཏགས་རང་གི་མཚན་
ཉིད་གྱིས་གྲུབ་པར་ཁས་ལེན་པར་ཐལ། རྩོམ་འཕྲོར། འདིའི་ཚད་མ་པ་ལ་གྲགས་པའི་རང་མཚན་བདེན་གྲུབ་ལ་
བྱས་ནས་བདེན་གྲུབ་བཀག་ཀྱང་ཡོད་པར་འཇོག་མི་ཤེས་ཞེས་པའི་དོན་ཡིན་ཟེར་ན། སྔ་མའི་ཉེས་པ་སོ་ན་གནས་
ཏེ། མདོ་སྡེ་པ་ཆོས་ཅན། ཁྱོད་ཀྱི་ལུགས་ལ་རང་མཚན་གྱིས་གྲུབ་མ་གྲུབ་ཅེས་པ་དེ་བདེན་པར་གྲུབ་མ་གྲུབ་ཀྱི་
དོན་དུ་གྲགས་ཤིང་དོན་ལའང་གནས་པར་ཐལ། ཁྱོད་ལ་གྲགས་པའི་རང་མཚན་དེ་བདེན་གྲུབ་ལ་བྱེད་རིགས་པའི་
ཕྱིར། རྟགས་ཁས། འདོད་ན། ཁྱོད་ཀྱི་ལུགས་ལ་བདེན་པར་མེད་ན་རང་མཚན་གྱིས་མེད་པས་ཁྱབ་པར་ཐལ།
དེ་གཉིས་དོན་གཅིག་པའི་ཕྱིར། འདོད་ན། ཀུན་བཏགས་ཆོས་ཅན། དེར་ཐལ། དེར་ཕྱིར། ཞེས་གསུངས་
པའི་ཕྱིར་ཟེར་ན། བདེན་གྲུབ་བཀག་ཀྱང་ཡོད་པར་འཇོག་ཤེས་ཞེས་བཤད་དགོས་ཤིང་། བདེན་པར་མེད་ན་
མེད་པས་ཁྱབ་པར་ཐལ་། ཞེས་པ་ལྟ་བུ་ལ་བྱེད་དགོས་པར་འདྲ་བས། དྲངས་མ་ཐག་པ་འདི་དག་མ་དག་དཔྱད་
དགོས་སོ། ཁ་ཅིག་གིས། ཐར་ལམ་གསལ་བྱེད་ལས། སྤྱིས་སྟོང་པར་ངེས་ན་བྱེ་བྲག་གིས་སྟོང་པར་ངེས་པས་ཁྱབ་
པ་གྲུབ་པའོ། ཞེས་པའི་དོན་ནི་སྒྲས་སྟོང་པར་ངེས་ན་དུང་སྒྲས་སྟོང་པར་ངེས་པས་ཁྱབ་པ་དང་། གཞི་དེར་མེམེད་
པར་ངེས་ན། ཙན་དན་གྱི་མེ་མེད་པར་ངེས་པས་ཁྱབ་པ་ལྟ་བུ་ལ་བྱེད་དེ། རྩོམ་འཕྲོར། ལུང་དོན་དེ་ལྟར་མ་ཡིན་
པར་ཐལ། སྤྱིས་སྟོང་པར་ངེས་ན་བྱེ་བྲག་གིས་སྟོང་པས་ཁྱབ་པ་འགྲུབ་ཚུལ་སྒྲས་སྟོང་པར་ངེས་ན་དུང་སྒྲས་སྟོང་
པས་ཁྱབ་པ་གྲུབ་པ་དང་། གཞི་དེར་མེ་མེད་པར་རྟོགས་ན་ཙན་དན་གྱི་མེ་མེད་པར་རྟོགས་དགོས་པ་ལྟ་བུ་སྤྱི་དང་
བྱེ་བྲག་གི་ཁྱད་པར་ཙམ་ལས་རང་གི་ངོ་བོ་སྟོང་ཚུལ་ལ་ཁྱད་མེད་པ་རྣམས་ཡིན་གྱི། རང་མཚན་གྱིས་གྲུབ་པ་དང་
རང་འཛིན་རྟོག་པའི་ཞེན་གཞིར་རང་མཚན་གྱིས་གྲུབ་པ་གཉིས་ནི་ཚིག་ལ་རང་མཚན་ཞེས་པ་ཙམ་འདྲའང་།
དོན་གྱི་སྤྱི་བློ་ངོར་འཆར་ཚུལ་ཤིན་ཏུ་མི་འདྲ་བའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ལྟར་ན་
རྟག་པ་སྒྲ་མ་ཡིན་པར་རྟོགས་ན་རྟག་པ་དུང་སྒྲ་མ་ཡིན་པར་རྟོག་སཔས་ཁྱབ་པ་དང་། གཞི་དེར་མེ་མེད་པར་རྟོགས་
ན་ཙན་དན་གྱི་མེ་མེད་པར་རྟོགས་པས་ཁྱབ་པར་ཐལ་ལོ། འདོད་ན། སྒྲ་རྟོགས་ནས་དུང་སྒྲ་མ་རྟོགས་པའིགང་
ཟག་དང་། མེ་རྟོགས་ནས་ཙན་དན་གྱི་མེ་མ་རྟོགས་པའི་གང་ཟག་གིས་མ་ངེས་པའི་ཕྱིར་ཏེ། མེ་དང་སྒྲ་རྟོགས་
ཀྱང་དུང་དང་ཙན་དན་མ་ཤེས་པའི་མི་མཐའ་ཡས་པའི་ཕྱིར་རོ། ། གཞན་ཡང་། རྒྱུ་མ་དམིགས་པ་དང་། ཁྱབ་
བྱེད་མ་དམིགས་པའི་རྟགས་ཡང་དག་མེད་པར་ཐལ་ལོ། ། ཞེས་ཟེར་བ་རྣམས་ལ་བརྟག ཁ་ཅིག་གིས། ཁྱོད་
དངོས་མེད་དུ་རྟོགས་ན། ཁྱོད་སྤྱི་མཚན་དུ་རྟོགས་པས་ཁྱབ་སྟེ། རྩོམ་འཕྲོར། དེས་ཀུན་བཏགས་དངོས་མེད་དུ་

• 237 .
དྲང་ངེས་རྣམ་འབྱེད་ཀྱི་དོགས་དཔྱོད། 
རྟོགས་པ་གང་ཞིག་དེ་ལྟར་ན་སྤྱི་མཚན་དུ་རྟོགས་དགོས་ལ། སྤྱི་མཚན་དུ་རྟོགས་ན་རང་མཚན་གྱིས་མ་གྲུབ་པ་
རྟོགས་དགོས་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག རི་བོང་རྭ་ཆོས་ཅན། དེར་ཐལ། དེའི་
ཕྱིར། གཞན་ཡང་། རང་རྒྱུད་པ་ཆོས་ཅན། ཀུན་བཏགས་རང་མཚན་གྱིས་མ་གྲུབ་པར་ཐལ། ཀུན་བཏགས་སྤྱི་
མཚན་དུ་རྟོགས་པའི་ཕྱིར་ཟེར་ན་བརྟག ཡང་ཁོ་ན་རེ། དེ་ལ་ཁྱབ་པ་ཡོད་དེ། རྩོམ་འཕྲོར། དེས་ཞེན་ཡུལ་གྱི་
རང་ལྡོག་རང་མཚན་གྱིས་མ་གྲུབ་པ་རྟོགས་ཟིན་པའི་སྒྲུབ་བྱེད་དུ། དེ་སྤྱི་མཚན་དང་དངོས་མེད་དུ་རྟོགས་ཟིན་པ་
བཀོད་པ་དེ་ཆོས་ཅན་ཀུན་བཏགས་ལའང་འདྲ་བའི་ཕྱིར། ཞེས་གསུངས་པའི་ཕྱིར། ཡང་ཁོ་ན་རེ། རང་རྒྱུད་པ་
ཆོས་ཅན། ནམ་མཁའ་རང་མཚན་གྱིས་མ་གྲུབ་པར་རྟོགས་ཟིན་པར་ཐལ། ནམ་མཁའ་སྤྱི་མཚན་དང་དངོས་མེད་
དུ་རྟོགས་ཟིན་པའི་ཕྱིར་ཟེར་ན་བརྟག ཁ་ཅིག་གིས། གཞུང་ལས། གང་ལ་བརྡ་འདོགས་པའི་དངོས་ཀྱི་ཡུལ་དེ་
དོན་དེའི་ངོ་བོར་རང་མཚན་གྱིས་གྲུབ་ན་བརྡ་འབྲེལ་བྱས་པ་ལ་མི་ལྟོས་པར་མིང་གི་བློ་སྐྱེ་བ་སོགས་ཀྱི་སྐྱོན་ཡོད་མོད་
ཀྱང་། གཟུགས་སོགས་བརྡ་འདོགས་པའི་གནས་དང་རྟོག་པའི་ཞེན་གཞི་ཡིན་པ་དེ། རང་གི་མཚན་ཉིད་ཀྱིས་
གྲུབ་པ་ལ་སྐྱོན་དེར་མི་འགྱུར་རོ། ། ཞེས་ཉན་ཐོས་སྡེ་བ་དག་སྨྲ་མོད་ཀྱང་འདྲའོ། ། ཞེས་པའི་དོན་ནི། རྩོམ་
འཕྲོར། རྟོག་པའི་དངོས་ཡུལ་སྒྲ་དོན་གྱི་སྤྱིའི་སྣང་བ་དེ་ཉིད་དོན་དེའི་ངོ་བོར་རང་མཚན་གྱིས་གྲུབ་ན་བརྡ་འབྲེལ་
ལ་མི་ལྟོས་པའི་སྐྱོན་ཡོད་ཀྱང་། གཟུགས་རང་ཉིད་གཟུགས་འཛིན་རྟོག་པའི་ཞེན་གཞི་ཡིན་པར་རང་མཚན་གྱིས་
གྲུབ་པ་ལ་སྐྱོན་དེར་མི་འགྱུར་ཞེས་པའི་དོན་ཡིན་པའི་ཕྱིར། ཞེས་གསུངས་པ་ལྟར་ཡིན་པའི་ཕྱིར་ཟེར། ཡང་ཁ་
ཅིག འོ་ན་རྗེ་རིན་པོ་ཆེས་ཆོས་བཤད་ལུགས་མི་མཁྱེན་པར་ཐལ། གཟུགས་རང་འཛིན་རྟོག་པའི་ཞེན་གཞིར་རང་
གི་མཚན་ཉིད་ཀྱིས་གྲུབ་པར་བཤད་འདོད་ནས་གཟུགས་སོགས་བརྡ་འདོགས་པའི་གནས་དང་རྟོག་པའི་ཞེན་གཞིར་
ཡིན་པ་དེ་རང་གི་མཚན་ཉིད་ཀྱིས་གྲུབ་ཅེས་བཤད་པའི་ཕྱིར། དཔེར་ན་སྒྲ་མི་རྟག་པར་རང་གི་མཚན་ཉིད་ཀྱིས་
གྲུབ་པར་བཤད་འདོད་ནས་སྒྲ་མི་རྟག་པ་ཡིན་པ་དེ། རང་གི་མཚན་ཉིད་ཀྱིས་གྲུབ་ཅེས་བརྗོད་པ་དང་ཁྱད་པར་
ཅུང་ཟད་ཀྱང་མེད་པའི་ཕྱིར་རོ། གཞན་ཡང་། ཉན་ཐོས་སྡེ་པས་ཆོས་རྣམས་རང་འཛིན་རྟོག་པའི་ཞེན་གཞིར་
རང་མཚན་གྱིས་གྲུབ་པར་འདོད་པར་ཐལ། གཞུང་དོན་བཤད་ཚུལ་འཐད་པའི་ཕྱིར། ཁྱབ་སྟེ། གཟུགས་སོགས་
བརྡ་འདོད་པའི་གནས་དང་ཞེས་པའི་སོགས་སྒྲས་ཚོར་བ་ནས་འཕགས་ལམ་བར་བསྡུས་པའི་ཕྱིར། གཞན་དུ་ན་
སོགས་སྒྲ་སྡུད་ཚིག་མ་ཡིན་པར་ཐལ་ལོ་ཟེར་བ་ལ་བརྟག ཁ་ཅིག་གིས། རང་རྒྱུད་པ་ཐམས་ཅད་མདོ་སྡེ་དགོངས་
འགྲེལ་རང་གཞུང་དུ་ཁས་ལེན་དགོས་ཏེ། རྩོམ་འཕྲོར། རང་རྒྱུད་པ་རྣམས་མདོ་སྡེ་དགོངས་འགྲེལ་རང་གཞུང་དུ་
བྱེད་པས་དེའི་སྐྱེ་བ་ངོ་བོ་ཉིད་མེད་པའི་དོན་ཡང་སེམས་ཙམ་པ་དང་མི་འདྲ་བར་བདེན་གྲུབ་ཀྱི་སྐྱེ་བ་མེད་པ་ལ་བྱེད་
ཀྱང་། ཞེས་གསུངས་པའི་ཕྱིར་ཟེར། ཡང་ཁ་ཅིག རང་རྒྱུད་པ་ཐམས་ཅད་དེ་ལྟར་ཁས་ལེན་མི་རིགས་ཏེ།

• 238 . 
དྲང་ངེས་རྣམ་འབྱེད་ཀྱི་དོགས་དཔྱོད།
འཕགས་སེང་གཉིས་ཀྱིས་མདོ་སྡེ་དགོངས་འགྲེལ་དྲང་དོན་དུ་འདོད་པའི་ཕྱིར་ཏེ། རྣམ་བཤད་ལས་མདོ་སྡེ་
དགོངས་འགྲེལ་མཚན་ཉིད་ལྡེམ་དགོངས་ཀྱི་མདོར་གསུངས་པས་སྐབས་གཉིས་པའི་མཐའ་དཔྱོད་ལས། མཐར་
ཐུག་ཐེག་པ་གསུམ་དུ་གྲུབ་པར་ཐལ། དགོངས་འགྲེལ་གྱིས་དེ་ལྟར་གསུངས་པའི་ཕྱིར་ཟེར་ན་མ་ཁྱབ་སྟེ། དེ་ནི་
དགོངས་གཞི་དགོས་པ་དངོས་ལ་གནོད་བྱེད་གསུམ་ཚང་བའི་དྲང་དོན་གྱི་མདོ་ཡིན་པའི་ཕྱིར། ཞེས་གསུངས་པའི་
ཕྱིར་ཟེར། ཁོ་ན་རེ། ངེད་ཀྱི་བཤད་ཚུལ་འཐད་དེ། སློབ་དཔོན་ལེགས་ལྡན་འབྱེད་དང་ཞི་འཚོ་ཡབ་སྲས་དང་
E
བཅས་པ་རྣམས་ཀྱི་ལུགས་ལ། དེར་བཤད་པའི་འཁོར་ལོ་ཐ་མ་ལ་ངེས་དོན་གྱིས་ཁྱབ་པར་བཞེད་དེ། ཞེས་
གསུངས་པའི་ཕྱིར་ཟེར་ན་བརྟག ཁ་ཅིག་གིས། འཇོག་ཚུལ་དང་པོའི་དབང་དུ་བྱས་པའི་དོན་དམ་པ་ངོ་བོ་ཉིད་
མེད་པ་སྟོང་ཉིད་མ་ཡིན་ཏེ། རྩོམ་འཕྲོར། ཁ་ཅིག་ན་རེ། འཇོག་ཚུལ་དང་པོའི་དོན་དམ་པ་ངོ་བོ་ཉིད་མེད་
པའང་སྟོང་ཉིད་ཡིན་པར་ཐལ། གཞན་དབང་བར་ཆད་མེད་ལམ་གྱི་གཟིགས་ངོར་མ་གྲུབ་པ་སྟོང་ཉིད་ཡིན་པའི་
ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར། ཡང་ཁ་ཅིག དེ་སྟོང་ཉིད་ཡིན་པའི་ཕྱིར་ཏེ། དེ་གནས་ལུགས་
ཡིན་པའི་ཕྱིར་ཏེ། དྲང་ངེས་ཟིན་བྲིས་ལས། འཇོག་ཚུལ་གཉིས་ཀའི་དབང་དུ་བྱས་པའི་དོན་དམ་པ་ངོ་བོ་ཉིད་
མེད་པ་གཉིས་གནས་ལུགས་སུ་འཇོག་པར་འདྲ་ཡང་། ཞེས་གསུངས་པའི་ཕྱིར་དང་། འཇོག་ཚུལ་གཉིས་པའི་
དོན་དམ་པ་ངོ་བོ་ཉིད་མེད་པ་ལ་སྟོང་ཉིད་ཀྱིས་ཁྱབ་པར་འདོད་པའང་མི་འཐད་དེ། བུམ་པ་དེ་དེ་ཡིན་པའི་ཕྱིར།
མ་གྲུབ་ན། དེ་ཆོས་ཅན། དེར་ཐལ། འཇོག་ཚུལ་གཉིས་པའི་དོན་དམ་ངོ་བོ་ཉིད་ཡོད་པ་དང་མེད་པ་གང་རུང་
གང་ཞིག དེ་འདྲ་བའི་ཡོད་པ་མ་ཡིན་པའི་ཕྱིར་ཟེར་བ་སོགས་ལ་བརྟག ཁ་ཅིག་གིས། སྟོང་པ་ཉིད་སྟོང་པ་ཉིད་
རྟོགས་པའི་ཡེ་ཤེས་དེ་སྟོང་པ་ཉིད་རྟོགས་པའི་ཡེ་ཤེས་ཡིན་ཀྱང་། སྟོང་པ་ཉིད་ཁྱོད་ཀྱི་རྙེད་དོན་མ་ཡིན་ཏེ། རྩོམ་
འཕྲོར། སྟོང་པ་ཉིད་སྟོང་པ་ཉིད་རྟོགས་པའི་ཡེ་ཤེས་ཆོས་ཅན། སྟོང་ཉིད་ཁྱོད་ཀྱི་རྙེད་དོན་ཡིན་པར་ཐལ། ཁྱོད་
སྟོང་ཉིད་རྟོགས་པའི་ཡེ་ཤེས་ཡིན་པའི་ཕྱིར་ན་འདིར་མ་ཁྱབ། ཅེས་གསུངས་པའི་ཕྱིར་ཟེར། ཡང་ཁ་ཅིག དེ་
ཆོས་ཅན། སྟོང་པ་ཉིད་རྟོགས་པའི་ཡེ་ཤེས་མ་ཡིན་པར་ཐལ། དེ་དངོས་ཤུགས་གང་རུང་ལ་རྟོགས་པ་མ་ཡིན་པའི་
ཕྱིར། གལ་ཏེ་དངོས་སུ་རྟོགས་ཟེར་ན། འོ་ན་དེ་ཆོས་ཅན། སྟོང་པ་ཉིད་ཀྱི་རྣམ་པ་ཤར་ནས་རྟོགས་པར་ཐལ།
འདོད་པའི་ཕྱིར། འདོད་ན། སྟོང་པ་ཉིད་ཁྱོད་ཀྱི་རྙེད་དོན་དུ་ཐལ། རྣམ་པ་ཤར་ནས་རྟོགས་བྱའི་ཡུལ་ཡིན་པའི་
ཕྱིར། ཁྱབ་སྟེ། དེ་ལས་གཞན་པའི་རྙེད་དོན་གྱི་དོན་མེད་པའི་ཕྱིར། གལ་ཏེ་སྟོང་ཉིད་ཤུགས་ལ་རྟོགས་ཟེར་ན།
དེའི་རྒྱུན་དུ་གྱུར་པའི་བར་ཆད་མེད་ལམ་གྱིས་ཀྱང་སྟོང་པ་ཉིད་ཤུགས་ལ་རྟོགས་པར་ཐལ་ལོ་ཟེར་ན་བརྟག ཁ་
ཅིག་གིས། ཀུན་བཏགས་ལ་དོགས་པ་ཆུང་ཞེས་པའི་ཀུན་བཏགས་ནི་ཀུན་བཏགས་སྤྱི་ཙམ་འཇོག་དགོས་ཀྱི། ངོ་
བོ་དང་ཁྱད་པར་ལ་ཀུན་བཏགས་པའི་ཀུན་བཏགས་མི་འཇོག་པའི་ཕྱིར་ཏེ། རྩོམ་འཕྲོར། ཆོས་རང་རང་དེར་

དྲང་ངེས་རྣམ་འབྱེད་ཀྱི་དོགས་དཔྱོད། • 239 •
་་་-- - ས
བཞག་ནས་དེའི་གནས་ལུགས་གཏན་ལ་འབེབས་པའི་ཚེ་སྟོང་གཞི་རང་ཉིད་དམིགས་པ་མཐར་ཐུག་ཏུ་འགྱུར་སྙམ་
པའི་དོགས་པ་ཆེ་བ་དང་ཀུན་བཏགས་ལ་དོགས་པ་ཆུང་ཞེས་པའང་ཀུན་བཏགས་སྤྱི་ཙམ་མ་ཡིན་པར་ཆོས་དེ་དང་
དེའི་སྟེང་གི་ངོ་བོ་དང་ཁྱད་པར་ལ་ ཀུན་བཏགས་ པའི་ཀུན་བཏགས་ ལ་བྱས་ན་བཤད་རུང་ཙམ་ཡིན་ཀྱང་།
དགོངས་པ་རྣལ་མར་མི་འགྲོ་སྟེ། དམིགས་པ་མཐར་ཐུག་ཅེས་པ་འཛིན་སྟངས་ལ་བྱེད་པས་དེའི་དམིགས་ཡུལ་ཡིན་
ན། དེའི་འཛིན་སྟངས་ཀྱི་ཡུལ་དུ་འགྱུར་སྙམ་པའི་དོགས་པ་མི་ཆེ་བའི་ཕྱིར་དང་། ངོ་བོ་དང་ཁྱད་པར་ལ་ཀུན་
བཏགས་པའི་ཀུན་བཏགས་ནི་རིགས་པའི་དགག་བྱའི་གཙོ་བོར་བཤད་པ་ལ་དེའི་བསྒྲུབ་བྱ་མཐར་ཐུག་ཏུ་འགྱུར་
སྙམ་པའི་དོགས་པ་ཆུང་ངུ་ཙམ་ཡང་སྐྱེ་བའི་གནས་མེད་པའི་ཕྱིར་རོ། ། ཞེས་གསུངས་པའི་ཕྱིར་ཟེར། ཡང་ཁ་
ཅིག བཤད་ཚུལ་དེ་ནི་གཏན་ནས་མི་འཐད་དེ། ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་རིགས་
པའི་དགག་བྱ་ཡིན་ཞེས་པའང་མི་འཐད་པ་གང་ཞིག དེ་རྣམ་དག་ལམ་གྱི་དམིགས་པ་མཐར་ཐུག་ཏུ་འགྱུར་སྙམ་
པའི་དོགས་པ་ཆུང་ངུ་ཙམ་ཡང་མེད་ཅེས་བཤད་པའང་མི་འཐད་པའི་ཕྱིར། དང་པོ་དེར་ཐལ། གཟུགས་གཟུགས་
སུ་ཡོད་པ་ངོ་བོ་ལ་ཀུན་བཏགས་པ་དང་། གཟུགས་ཀྱི་སྐྱེ་བ་ཡོད་པ་ཁྱད་པར་ལ་ཀུན་བཏགས་པའི་ཀུན་བཏགས་
ཡིན་ལ། དེ་རིགས་པའི་དགག་བྱ་མ་ཡིན་པའི་ཕྱིར། མ་ཁྱབ་ན་དམ་བཅའ་བུད། མ་གྲུབ་ན། ཀུན་བཏགས་ལ་
རིགས་བའི་དགག་བྱས་ཁྱབ་པར་ཐལ་ལོ། ། རྟགས་གཉིས་པ་དེར་ཐལ། གཟུགས་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པ་དང་གྲུབ་པར་སྒྲོ་བཏགས་པ་ལྟ་བུ་ཡང་རྣམ་དག་ལམ་གྱི་དམིགས་པ་མཐར་
ཐུག་ཡིན་པར་འཛིན་པའི་བློ་ཡོད་པའི་ཕྱིར། མ་གྲུབ་ན། དེ་དེ་མ་ཡིན་པར་རྟོགས་པའི་ཚད་མ་མེད་པར་ཐལ་
ལོ། ། གཞན་ཡང་། རྩོམ་འཕྲོར། གཞན་དབང་རྣམ་དག་ལམ་གྱི་དམིགས་པ་འཐར་ཐུག་ཏུ་འགྱུར་སྙམ་པའི་
དོགས་པ་ཆེ་ལུགས་ཀྱང་། ཀུན་མཁྱེན་ཆོས་འབྱུང་གི་གསུངས་ལྟར་ན་འདིའི་དོགས་པ། ནས། ལེགས་པར་
བཤད་པའོ། ། ཞེས་གཞན་དབང་རྣམ་དག་ལམ་གྱི་དམིགས་པར་བདེན་པར་གྲུབ་པས་དོགས་པ་ཆེ་ལ། ཀུན་
བཏགས་དེའི་དམིགས་པ་ཡིན་ཀྱང་བདེན་པར་མ་གྲུབ་པས་དོགས་པ་ཆུང་བར་བཤད་པ་འཐད་པར་གསུངས་པ་མི་
རིགས་ཏེ། གཞི་གྲུབ་ན་རང་སྟེང་གི་འཇོག་ཚུལ་དང་པོའི་དོན་དམ་པ་ངོ་བོ་ཉིད་མེད་པ་ཡིན་པས་ཁྱབ་པའི་ཕྱིར་ཏེ།
གཟུགས་ནས་རྣམ་མཁྱེན་གྱི་བར་རེ་རེ་ལ་འཇོག་ཚུལ་གཉིས་ཀའི་དོན་དམ་པ་ངོ་བོ་ཉིད་མེད་པ་རེ་ཡོད་པར་དྲང་
ངེས་ཟིན་བྲིས་ལས་གསུངས་པའི་ཕྱིར་ཟེར་ན་བརྟག དྲིས་ལན་འགའ་ཞིག་ཏུ། གཞན་དབང་རྣམ་དག་ལམ་གྱི་
དམིགས་པ་མཐར་ཐུག་ཏུ་འགྱུར་རམ་སྙམ་པའི་དོགས་པ་ཆེ་ལུགས་ཀྱང་། ནས། སོ་སོར་བཤད་པ་ངོས་འཛིན་རྒྱུ་
ཡོད་པའི་ཕྱིར། ཞེས་པའི་བར་བཀོད་ནས་སྐྱོན་དུ་མ་འཕངས་ལུགས་ལ་བལྟས་ན་འདི་ཉིད་ལས། གཞན་དབང་
རྣམ་དག་ལམ་གྱི་དམིགས་པ་མཐར་ཐུག་ཏུ་འགྱུར་རམ་སྙམ་པའི་དོགས་པ་ཆེ་བར་གསུངས་པའང་གཞན་དབང་

• 240 • དྲང་ངེས་རྣམ་འབྱེད་ཀྱི་དོགས་དཔྱོད།
ས་ལ་--- -
དགག་བྱ་བཅད་ཙམ་མིན་པས་དཀའ་འགྲེལ་དེ་ལས་བཤད་པའི་སྐྱོན་འཇུག་པར་སྣང་ཞིང་། དེར་མ་ཟད་གཞན་
དབང་བདེན་པར་གྲུབ་པའི་དམིགས་པར་སོང་ནའང་དགག་བྱ་བཅད་ཙམ་གྱི་མེད་དགག་ཏུ་འགྲོ་ཚུལ་མི་འདུག་
པས། དགོངས་འགྲེལ་ལས་དགག་བྱའི་ཆོས་བདག་བཀག་པའི་མེད་དགག་ཁོ་ན་རྣམ་དག་ལམ་གྱི་དམིགས་པར་
གསུངས་པ་མཐོང་བཞིན་དུ་གཞན་དབང་བདེན་གྲུབ་དེའི་དམིགས་པ་མཐར་ཐུག་ཏུ་འགྱུར་རམ་སྙམ་དུ་དོགས་པ་
སྐྱེ་ལུགས་མེད་པའི་ཕྱིར་ཏེ། སེམས་ཙམ་ཞིག་དེའི་དམིགས་པ་མཐར་ཐུག་ཏུ་འགྱུར་རམ་སྙམ་དུ་དོགས་པ་སྐྱེ་
ལུགས་མེད་པ་དང་འདྲ་བའི་ཕྱིར་དང་། དེར་མ་ཟད་སེམས་ཙམ་པ་ལ་གཞན་དབང་བདེན་གྲུབ་རྣམ་དག་ལམ་གྱི་
དམིགས་པ་མཐར་ཐུག་ཏུ་ཁས་བླངས་པའི་ཁས་ལེན་མེད་པས་དེའི་ལུགས་ལ་འབྲེལ་མེད་ཀྱི་དོགས་པ་མདོ་ལས་
གསུངས་པའི་གནས་མེད་པར་འགྱུར་བའི་ཕྱིར། ཞེས་པས་ཀྱང་ཆོས་འབྱུང་གི་གསུངས་ལུགས་ལ་གནོད་པའི་ཕྱིར།
ལྷག་པར་ཡང་དེ་འདྲ་བའི་དོགས་པ་སྐྱེ་གསུངས་པ་ཡང་འཐད་པར་མི་སྣང་སྟེ། སེམས་ཙམ་པས་གཞན་དབང་
བདེན་གྲུབ་རྣམ་དག་གི་དམིགས་ཡུལ་དང་། ཡོངས་གྲུབ་བདེན་གྲུབ་རྣམ་དག་གི་འཛིན་སྟངས་སམ་རྣམ་པའི་ཡུལ་
དུ་ཁས་བླངས་པར་ཐལ་རང་གཉིས་ཀྱིས་ཐག་བཅད་ཟིན་པའི་ཕྱིར། གལ་ཏེ་སེམས་ཙམ་པའི་ལྟ་བའི་འདོད་ཚུལ་
མི་མཁས་པའི་ཐལ་རང་གིས་དེ་ལྟར་དོགས་པ་སྐྱེ་བ་ཡོད་ཅེ་ནའང་འཐད་དཀའ་བར་ཐལ། དེ་འདྲའི་ཐལ་རང་ཀླུ་
སྒྲུབ་རྗེས་འབྲང་ལ་མེད་པ་གང་ཞིག གཞན་ཞིག་ཀྱང་རྙེད་པར་དཀའ་པའི་ཕྱིར གཞན་ཡང་། དགོངས་འགྲེལ་
ལས་དགག་བྱའི་བདག་བཀག་པའི་མེད་དགག་ཁོ་ན་ཡོངས་གྲུབ་ཏུ་གསུངས་པ་མ་མཐོང་བའི་ཐལ་རང་གིས་དོགས་
པ་དེ་ལྟ་བུ་སྐྱེ་གསུངས་ནའང་མི་འཐད་པར་ཐལ། དེ་འདྲའི་ཐལ་རང་ཡང་རྙེད་པར་དཀའ་བའི་ཕྱིར། དེས་ན་
སྐབས་འདིའི་དོགས་པ་ཆེ་བའི་མཚན་གཞི་ཅིས་ཀྱང་འཇོག་དགོས་པ་མིན་ལ། འཇོག་དགོས་ནའང་ཆོས་འབྱུང་གི་
བཤད་ཚུལ་ལྟར་དོགས་པ་སྐྱེས་མཁན་གྱི་ཐལ་རང་རྙེད་དཀའ་ཞིང་དེ་ལས་གཞན་པའང་འཇོག་པར་དཀའ་བས་
སེམས་ཙམ་ཞིག་དེའི་དམིགས་པར་འགྱུར་རམ་སྙམ་པའི་དོགས་པ་སྐྱེ་མཁན་ཤིན་ཏུའང་མང་ཞིང་སེམས་ཙམ་པས་
ཕྱི་རོལ་གྱི་ཡུལ་ཐ་སྙད་དུའང་བཀག་ནས་སེམས་ཙམ་ཞིག་བདེན་གྲུབ་ཏུ་འདོད་པ་དེ་སྐབས་འདིའི་དོགས་པ་སྐྱེ་བའི་
གཞིར་འབྲེལ་ཤིན་ཏུ་ཆེ་བར་སྣང་ཡང་། ཁོ་བོས་ལོག་པར་གོ་བ་ཡང་སྲིད་པས། ཁྱེད་ཀྱིས་ལེགས་པར་དཔྱད་ནས་
གལ་ཏེ་ཁོ་བོ་ལ་གོ་ལོག་བྱུང་འདུག་ན་ལོག་རྟོག་བསལ་བར་ཞུ། ཞེས་སོ། སྐབས་འདིའི་དོགས་པ་ནི་དགོངས་
འགྲེལ་སྒྲ་ཇི་བཞིན་དུ་ཞེན་པའི་སྟེང་ནས་བཤད་ཚུལ་འདི་ལ་དཔག་ན་གཞན་དབང་རྣམ་དག་ལམ་གྱི་དམིགས་པ་
མཐར་ཐུག་ཏུ་འགྱུར་རམ་སྙམ་དུ་དོགས་པ་སྐྱེ་སྲིད་པའི་དབང་དུ་བྱས་པ་ཡིན་ན། དེ་འདྲའི་དོགས་པ་སྐྱེ་མཁན་ལ་
ཐལ་རང་འོང་ས་མེད་ཅིང་། མདོ་འདི་ཉིད་ལས་གཞན་དབང་བདེན་གྲུབ་རྣམ་དག་ལམ་གྱི་དམིགས་པར་གསུངས་
པ་ལ་སྒྲ་ཇི་བཞིན་པ་མ་ཡིན་པར་མཐོང་ནས་བཤད་པ་ལྟར་སྒྲ་ཇི་བཞིན་དུ་འཛིན་མཁན་ལ་གླན་ཀ་ཚོལ་བའི་དབང་

• 241 •
དྲང་ངེས་རྣམ་འབྱེད་ཀྱི་དོགས་དཔྱོད།
----- - ་་་་་་་་་ས ，
དུ་བྱས་པ་ཡིན་ན་ཐལ་རང་ལས་གཞན་འོང་ས་མེད་ནའང་། སྐབས་འདིར་གཞན་དབང་ཀུན་བཏགས་ཀྱིས་སྟོང་
བའི་ཡོངས་གྲུབ་ལ་དམིགས་ནས་བསྒོམས་པའི་ཚེ་ཆོས་ཅན་གཞན་དབང་ལའང་དམིགས་དགོས་པས་གཞན་དབང་
ཡང་རྣམ་དག་ལམ་གྱི་དམིགས་པ་མཐར་ཐུག་ཏུ་འགྱུར་རམ་སྙམ་པའི་དོགས་པ་ཆེ་གསུངས་ལུགས་ཀྱིས་འདིའི་
དོགས་པ་སྐྱེ་མཁན་ལ་ཐལ་རང་མི་འོང་བ་འདྲ་སྟེ། ཐལ་རང་གིས་གཞན་དབང་བདེན་གྲུབ་ཀྱི་སྟེང་ནས་རྣམ་དག་
ལམ་གྱི་དམིགས་པར་འགྲོ་ཕྱིན་དེའི་དམིགས་པ་མཐར་ཐུག་ཏུ་འགྲོ་བ་ལས་འོས་མེད་ཅིང་རིགས་པའི་དཔྱད་བཟོད་
དུའང་འགྱུར་དགོས་ཞེས་མཐའ་གཅིག་ཏུ་འཛིན་པས། དེ་རྣམ་དག་ལམ་གྱི་དམིགས་པ་མཐར་ཐུག་ཏུ་འགྱུར་རམ་
སྙམ་དུ་དོགས་པ་སྐྱེ་ལུགས་མེད་པ་འདྲ་སྙམ། དེར་མ་ཟད་སེམས་ཙམ་ཞིག་དམིགས་པ་མཐར་ཐུག་ཏུ་འགྱུར་རམ་
སྙམ་དུ་དོགས་པ་ཆེ་བར་བཤད་པའི་ལུགས་འགོག་པ་ན། སེམས་ཙམ་པ་ལ་དེ་འདྲའི་ཁས་ལེན་མེད་པའི་ཕྱིར་
འབྲེལ་མེད་ཀྱི་དོགས་གཅོད་འདི་འདྲ་མདོ་ལས་བཤད་པའི་གནས་མེད་པའི་ཕྱིར་ཞེས་དང་། དགོངས་འགྲེལ་ལས།
ངོ་བོ་ཉིད་དེ་ཁོ་ནས་ངོ་བོ་ཉིད་མ་མཆིས་པ་ཞེས་དང་། ཐེག་བསྡུས་ཀྱིས་ལུང་དྲངས་པ་རྣམས་ལ་དཔྱད་ན། སྔར་
གྱི་བཤད་ཚུལ་གཉིས་ཀྱི་གཅིག་ལ་གནོད་ན་གཅིག་ཤོས་ལ་ཡང་གནོད་པར་སྣང་ཞིང་གནོད་བྱེད་དུ་འགྲོ་ཚུལ་ཡང་
མེད་པ་འདྲ་སྙམ་པས་བར་སྐབས་སུ་ཆད་ལྷག་འདྲ་དང་གཞན་ཞིག་གིས་གསར་འཇུག་འདྲ་མ་བྱས་པའི་ངེས་པ་མི་
འདུག་པས་ཐེ་ཚོམ་གྱི་གནས་སུ་ཆེའོ། ། དེས་ན་སྔར་གྱི་བཤད་ཚུལ་གཉིས་ཀ་ལ་གོ་རྒྱུ་བཟང་པོ་འདུག་ཀྱང་སྐབས་
འདིའི་དོགས་པ་ཆེ་ལུགས་ལ་ཅུང་མི་འགྲིག་པ་འདྲ། དང་པོ་ནི་ཐལ་རང་གིས་རིགས་པས་འཕུལ་ལུགས་ཙམ་དང་།
གཉིས་པ་ནི་ཕྱི་རོལ་བཀག་པའི་སྟོང་པ་ཙམ་རྣམ་དག་གི་དམིགས་པམཐར་ཐུག་ཏུ་བཤད་པའི་དབང་དུ་བྱས་འདུག་
པ་གང་ཞིག དང་པོ་ལྟར་ན་ཐལ་རང་གིས་དགོངས་འགྲེལ་གྱི་བཤད་ཚུལ་འདི་ཉིད་འཁྲུལ་གཞིར་བྱས་ནས་གཞན་
དབང་རྣམ་དག་གི་དམིགས་པར་འགྱུར་རམ་སྙམ་དུ་དོགས་པ་སྐྱེ་ལུགས་མེད་པ་དང་། གཉིས་པ་ལྟར་ན་སྐབས་
འདིར་དངོས་བསྟན་གྱི་གཞན་དབང་ཀུན་བཏགས་ཀྱིས་སྟོང་བ་ནི་གཞན་དབང་ངོ་བོ་དང་ཁྱད་པར་དུ་བཏགས་
པའི་ཀུན་བཏགས་ཀྱི་ངོ་བོ་རང་གི་མཚན་ཉིད་ཀྱིས་གྲུབ་པས་སྟོང་པའི་སྟོང་པ་ཡིན་གྱི་གཟུང་འཛིན་རྫས་གཞན་
བཀག་པའི་སྟོང་པ་ལ་མི་བྱེད་པས་སོ། ། དེ་ཕྱིར་པྲ་ཏི་དགེ་བཤེས་རིན་ཆེན་དོན་གྲུབ་ཀྱི་དྲང་ངེས་རྣམ་འབྱེད་ལས་
གསུངས་པ་ལས་ལྷག་པ་ཞིག་མེད་པ་འདྲའོ། ། ཞེས་ཀྱང་བྱུང་བས་དཔྱད། ཁ་ཅིག་གིས། འདིར་དོན་དམ་པ་ངོ་
བོ་ཉིད་མེད་པ་ནི་དགག་བྱ་བཅད་ཙམ་གྱི་མེད་དགག་ ཅིག་དགོས་ལ། ཇོ་ནང་པས་དེ་ལས་བཟློག་ནས་བདེ་
གཤེགས་སྙིང་པོ་འབའ་ཞིག་ལ་འདོད་དེ། རྩོམ་འཕྲོར། དགོངས་འགྲེལ་ལས་དོན་དམ་པ་ངོ་བོ་ཉིད་མེད་པའི་
དོན་དགག་བྱ་བཅད་ཙམ་གྱི་མེད་དགག་ལ་གསལ་བར་གསུངས་ཀྱང་ཇོ་ནང་བས་དེ་ལས་བཟློག་ནས་སྒྲུབ་པ་རང་
དབང་བའི་ངོ་བོ། ནས། རང་གིས་ཁུངས་གཏུགས་སའི་མདོ་རྣམས་ལས་དགག་བྱ་རྣམ་པར་བཅད་ཙམ་གྱི་མེད་

• 242 . 
དྲང་ངེས་རྣམ་འབྱེད་ཀྱི་དོགས་དཔྱོད།
དགག་ཏུ་འཇོག་པར་གསལ་བར་གསུངས་པ་དང་རྒྱབ་འགལ་དུ་གྱུར་ཚུལ་ཡིག་ཆར་བྱུང་བ་བཞིན་ནོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག ཇོ་ནང་པས་བདེ་གཤེགས་སྙིང་པོ་ཁོ་ན་དོན་དམ་པ་ངོ་བོ་ཉིད་མེད་པ་ཡིན་
པར་འདོད་ཅེས་བཤད་པ་ནི་གཏན་ནས་མི་འཐད་དེ། དེའི་ལུགས་ལ་བདེན་གྲུབ་དང་དོན་དམ་བདེན་པ་གཉིས་
འདྲ་བས། གཞན་དབང་དང་ཡོངས་གྲུབ་གཉིས་ཀྱང་དོན་དམ་དུ་འདོད་དགོས་ཏེ། དགོངས་འགྲེལ་ལས་དེ་
གཉིས་བདེན་གྲུབ་ཏུ་གསུངས་ལ། དེས་ཀྱང་དགོངས་འགྲེལ་སྒྲ་ཇི་བཞིན་དུ་ཁས་ལེན་ཞིང་། བདེན་པར་མ་གྲུབ་
པའི་ཆོས་རྣམས་ཀུན་རྫོབ་པའི་ཆོས་དང་། བདེན་གྲུབ་རྣམས་དོན་དམ་དུ་འདོད་པས། ཤེར་ཕྱིན་གྱི་མདོར་ཆོས་
ཐམས་ཅད་བདེན་མེད་དུ་གསུངས་པས། གཞན་དབང་དང་ཡོངས་གྲུབ་གཉིས་ཀྱང་བདེན་མེད་དུ་གསུངས་ལ།
དེས་དེ་ལྟར་གསུངས་པའི་དགོངས་གཞི་རྣལ་མ་འཇོག་མི་ཤེས་པས་དེར་བདེན་གྲུབ་ཀྱི་ཆོས་རྣམས་བདེན་མེད་དུ་
གསུངས་པ་བདེན་གྲུབ་ལ་དགོངས་ཞེས་བཤད་མི་རུང་སྙམ་དུ་བསམ་སྟེ། བདེན་མེད་ཀྱི་ཆོས་ལ་དགོངས་པར་
བཤད་འདོད་ནས་ཀུན་རྫོབ་ཀྱི་ཆོས་ལ་དགོངས་ཞེས་བཤད་པའི་ཕྱིར། དེས་དེ་ལྟར་འདོད་པར་གང་གིས་འགྲུབ་ཅེ་
ན། དེས་དགོངས་འགྲེལ་སྒྲ་ཇི་བཞིན་དུ་ཁས་བླངས་པ་དང་། ཀུན་རྫོབ་ཀྱི་ཆོས་རྣམས་རང་གི་ངོ་བོ་བདེན་གྲུབ་
ཀྱིས་སྟོང་པས་རང་སྟོང་དང་། དོན་དམ་པའི་ཆོས་རྣམས་བདེན་པར་གྲུབ་པས་རང་སྟོང་མིན་ལ། དེ་ཀུན་རྫོབ་
བམ་བདེན་མེད་ཀྱིས་སྟོང་པས་གཞན་སྟོང་དུ་འདོད་པས་སྒྲུབ་ནུས་པའི་ཕྱིར་ཟེར་ན་དཔྱད་གཞི་ཆེ་སྟེ། རྩོམ་
འཕྲོར་དེས་བརྩམས་པའི་གཞུང་དྲངས་པ་རྣམས་བདེ་གཤེགས་སྙིང་པོ་སྒྲུབ་པ་རང་དབང་བའི་དངོས་པོ་དང་རྟག་
དངོས་སུ་འདོད་པའི་ཤེས་བྱེད་དུ་འགྲོ་ཡང་། དོན་དམ་པ་ངོ་བོ་ཉིད་མེད་པ་ཡིན་ན། བདེ་གཤེགས་སྙིང་པོ་ཡིན་
པས་ཁྱབ་པར་འདོད་པའི་ཤེས་བྱེད་དུ་འགྲོ་དཀའ་བའི་ཕྱིར་རོ། ། ཁ་ཅིག་གིས། ཡོད་པ་གང་ཞིག གཞན་
དབང་དང་ཡོངས་གྲུབ་གང་རུང་མ་ཡིན་ན། ཀུན་བཏགས་ཡིན་པས་ཁྱབ་སྟེ། རྩོམ་འཕྲོར། གང་ཟག་གི་བདག་
མེད་ཕྲ་མོ་ཀུན་བཏགས་ཡིན་པར་ཐལ། ཡོད་པ་གང་ཞིག གཞན་དབང་དང་ཡོངས་གྲུབ་གང་རུང་མ་ཡིན་པའི་
ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག གཞན་དབང་དང་། ཡོངས་གྲུབ་གཉིས་ཀ་ཆོས་ཅན། དེར་
ཐལ། དེའི་ཕྱིར། གལ་ཏེ་རྩོད་གཞི་ལ་དགོངས་ཟེར་ནའང་དགོངས་པ་མེད་དེ། གང་ཟག་གི་བདག་མེད་ཕྲ་མོ་
གཞན་དབང་དང་ཡོངས་གྲུབ་གང་རུང་མ་ཡིན་ན། གང་དྲན་དྲན་ཡིན་དགོས་པའི་ཕྱིར་ཟེར་ན་བརྟག ཁ་ཅིག་
སྐབས་འདིར་གང་ཟག་གི་བདག་མེད་དོན་དམ་བདེན་པ་ཡིན་པས། སྟོང་ཐུན་ལས། དབུ་མ་རང་རྒྱུད་པ་དང་
སེམས་ཙམ་པ་དག་གང་ཟག་གི་བདག་མེད་དོན་དམ་བདེན་པར་མི་འདོད་ཅིང་། ཞེས་གསུངས་པ་ནི་ཕྱག་རྒྱ་
བཞིའི་ཡ་གྱལ་གྱི་བདག་མེད་ལ་དགོངས་ཏེ། རྩོམ་འཕྲོར། བྱས་པ་ལ་ཁོ་ན་རེ། སེམས་ཙམ་པས་གང་ཟག་གི་
བདག་མེད་དོན་དམ་བདེན་པར་མི་འདོད་པར་ཐལ། ནས། དེ་གཉིས་སུ་མ་ཕྱེ་བའི་བདག་ཁེགས་ན་བདག་

དྲང་ངེས་རྣམ་འབྱེད་ཀྱི་དོགས་དཔྱོད། • 243 •
ཁེགས་དགོས་པའི་ཕྱིར་རོ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་གཏན་ནས་མི་འཐད་
པར་ཐལ། དེ་སྟོང་ཐུན་གྱི་དགོངས་པ་མ་ཡིན་པའི་ཕྱིར། སྟོང་ཐུན་གྱི་གཞུང་དེའི་སྐབས་སུ་ཐལ་རང་སེམས་ཙམ་
པ་གསུམ་གྱིས་གང་ཟག་གི་བདག་མེད་དོན་དམ་པར་འདོད་མི་འདོད་ཀྱི་ཁྱད་པར་བཤད་པའི་སྐབས་ཡིན་པའི་ཕྱིར་
ཏེ། ཐལ་འགྱུར་པས་གང་ཟག་གི་བདག་མེད་དོན་དམ་བདེན་པར་འདོད་ལ་རང་རྒྱུད་པ་དང་སེམས་ཙམ་པས་དེ་
ལྟར་མི་འདོད་པར་སྟོང་ཐུན་ལས་ཤིན་ཏུ་གསལ་བར་གསུངས་པའི་ཕྱིར་ཏེ། དེ་ཉིད་ལས། དེའི་ཕྱིར་ང་རང་
བཞིན་གྱིས་གྲུབ་པ་ནི་ངར་འཛིན་ལྷན་སྐྱེས་ཀྱི་འཛིན་སྟངས་ཀྱི་ཡུལ་དུ་གྱུར་པ་གང་ཟག་གི་བདག་ཅེས་ཐ་སྙད་བྱས་
པ་སྟེ། ནས། དེ་བཀག་པ་གང་ཟག་གི་བདག་མེད་དང་དོན་དམ་བདེན་པ་ཡིན་ལ། སེམས་ཙམ་པ་དང་རང་
རྒྱུད་པ་དག་གང་ཟག་གི་བདག་མེད་དོན་དམ་བདེན་པར་མི་འདོད་ཅིང་། ཞེས་གསུངས་པའི་ཕྱིར། ཁྱབ་སྟེ།
ཕྱག་རྒྱ་བཞིའི་ཡ་གྱལ་གྱི་རྟག་གཅིག་རང་དབང་ཅན་གྱི་བདག་མེད་དེ་ཐལ་རང་སེམས་ཙམ་པ་སུ་ཡང་སྟོང་ཉིད་དུ་
མི་འདོད་ལ། ཕྱག་རྒྱ་བཞིའི་བདག་མེད་ཅེས་སྐབས་འདིར་ཟུར་ཙམ་ཡང་མི་འབྱུང་བས། ཆོས་ཀྱི་བདག་མེད་ཕྲ་
མོ་དོན་དམ་དུ་འདོད་པ་ལ་དེ་གསུམ་ཁྱད་པར་མེད་ཀྱང་། གང་ཟག་གི་བདག་མེད་ཕྲ་མོ་དོན་དམ་དུ་འདོད་མི་
འདོད་ཀྱི་ཁྱད་པར་ཡོད་པར་གསུངས་པ་ཡིན་པར་སུས་ཀྱང་བསྙོན་མི་རུང་བའི་ཕྱིར་དང་། གཞན་ཡང་། བདག་
མེད་སྤྱི་ལྡོག་དོན་དམ་དུ་བཤད་པ་ཡང་རང་གི་ཡིག་ཆ་དང་འགལ་ཞིང་། བདག་མེད་རྟོགས་ན་སྟོང་ཉིད་རྟོགས་
པས་ཁྱབ་པར་ཐར་བར་འགྱུར་ཏེ། དེ་ལ་འདོད་ན། རྟག་གཅིག་རང་དབང་ཅན་གྱི་བདག་མེད་ཆོས་ཅན། ཁྱོད་
རྟོགས་ན་སྟོང་ཉིད་རྟོགས་པས་ཁྱབ་པར་ཐལ། ཁྱོད་རྟོགས་ན་བདག་མེད་རྟོགས་པས་ཁྱབ་པའི་ཕྱིར། མ་གྲུབ་ན།
སོ་སོར་མ་ཕྱེ་བའི་བདག་མེད་རྟོགས་ན། བདག་མེད་ཕྲ་མོ་རྟོགས་དགོས་པར་ཐལ་ལོ། ། མ་གྲུབ་པ་དེའི་ཕྱིར་ཟེར་
ན་བརྟག ཁ་ཅིག གང་ཟག་གི་བདག་མེད་ཡོངས་གྲུབ་ཡིན་ཀྱང་དེ་དོན་དམ་བདེན་པ་མ་ཡིན་པ་སྟོང་ཐུན་གྱི་
དགོངས་པར་འདོད་པ་ནི། གཏན་ནས་མ་ཡིན་ཏེ། གཞན་དུ་ན་དབུས་མཐའ་ལས། ཡང་དག་མ་ཡིན་ཀུན་རྟོག་
ཡོད། ། སོགས་ཀྱི་འདུས་མ་བྱས་གང་ཞིག་བདེན་པར་མེད་ན། དོན་དམ་བདེན་པ་མ་ཡིན་པས་ཁྱབ་པར་བཤད་
པ་དང་འགལ་ཞིང་། སྟོང་པ་ཉིད་ཀྱང་མདོར་བསྡུས་ན། ། སོགས་ཀྱིས་སྟོང་པ་ཉིད་དང་། དོན་དམ་བདེན་པ་
དང་། ཡོངས་གྲུབ་རྣམས་དོན་གཅིག་ཏུ་བཤད་པ་དང་འགལ་བའི་ཕྱིར་ཏེ། རྩོམ་འཕྲོར། སྒོམ་བདེའི་ཡིག་ཆ་
སོགས་སུ་སྟོང་ཐུན་ལས། ཡོངས་གྲུབ་ནི་གཞན་དབང་གི་བདག་འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་
སྟོང་པའི་དེ་བཞིན་ཉིད་དེ། ནས། ཞེས་དེ་རྣམས་དོན་གཅིག་མིང་གི་རྣམ་གྲངས་སུ་གསུངས་པའི་ཕྱིར། ཞེས་
སོགས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ། སྟོང་ཐུན་གྱི་བཤད་
ཚུལ་ལྟར་ན། གང་ཟག་གི་བདག་མེད་ཕྲ་མོ་དོན་དམ་བདེན་པ་དང་། དེ་བཞིན་ཉིད་དང་ཡོངས་གྲུབ་གང་ཡང་

• 244 • དྲང་ངེས་རྣམ་འབྱེད་ཀྱི་དོགས་དཔྱོད།
མིན་ཏེ། གང་ཟག་གི་བདག་མེད་དབང་དུ་བྱས་པའི་དེ་བཞིན་ཉིད་དང་ཡོངས་གྲུབ་ཡིན་ཀྱང་། སྤྱིར་དེ་གཉིས་
གང་ཡང་མ་ཡིན་པའི་ཕྱིར། གཞན་དུ་ན་སྟོང་ཐུན་རང་ལ་ནང་འགལ་ཡོད་པར་འགྱུར་བའི་ཕྱིར། གལ་ཏེ་སྟོང་
ཐུན་ལས་གང་ཟག་གི་བདག་མེད་ཕྲ་མོ་དོན་དམ་དང་དེ་བཞིན་ཉིད་དང་ཡོངས་གྲུབ་ཏུ་གསུངས་པ་ཡིན་ན། སྟོང་
ཐུན་ལས། དེ་ལྟར་ན་ཉན་ཐོས་འཕགས་པ་ཆོས་ཅན། ཁྱོད་ཀྱིས་ཆོས་ཉིད་མངོན་སུམ་དུ་རྟོགས་པར་ཐལ། ཁྱོད་
ཀྱིས་འགོག་བདེན་མངོན་སུམ་དུ་རྟོགས་པའི་ཕྱིར། རྟགས་གསལ་དངོས་སུ་ཁས་བླངས་ཤིང་ཁྱབ་པའང་དོན་གྱིས་
ཁས་བླངས་པས་མཆོག་ཏུ་ལྕི་བའི་ནང་འགལ་གྱི་ཁུར་ཆེན་པོའོ། ། ཞེས་འགོག་བདེན་དེ་བཞིན་ཉིད་དུ་འདོད་པ་ལ་
སྐྱོན་བརྗོད་ལ། གང་ཟག་གི་བདག་མེད་ཕྲ་མོ་དེ་བཞིན་ཉིད་དུ་འདོད་པར་མ་གསུངས་པས་དེའི་སྟེང་དུ་སྐྱོན་མ་
བརྗོད་པའི་ཕྱིར། དེའི་སྟེང་དུ་སྐྱོན་མ་བརྗོད་པའི་རྒྱུ་མཚན་ཞིག་ཡོད་པའི་ཕྱིར་རོ། ། སྐྱོན་དེ་ཡང་ཉན་ཐོས་
འཕགས་པས་ཆོས་ཉིད་མངོན་སུམ་དུ་རྟོགས་པར་འདོད་པ་ལ་མི་འཇུག་པས། ཉན་ཐོས་འཕགས་པས་ཆོས་ཉིད་
མངོན་སུམ་དུ་མ་རྟོགས་པ་སྟོང་ཐུན་གྱི་དགོངས་པ་ཡིན་པའི་ཕྱིར། གཞན་ཡང་། སྟོང་ཐུན་ལས། སེམས་ཙམ་
པས་གཞན་དབང་དང་ཀུན་རྫོབ་བདེན་པ་ཡིན་ན། གང་ལ་དམིགས་ནས་ཀུན་ནས་ཉོན་མོངས་པ་འཕེལ་བར་
འགྱུར་པའི་དམིགས་པ་ཡིན་པས་ཁྱབ་པ་དང་། གང་ལ་དམིགས་ནས་སྒྲིབ་པ་རྣམ་པར་དག་པར་འགྱུར་བའི་
དམིགས་པ་ཡོངས་གྲུབ་ཁོ་ན་ཡིན་པར་ཁས་བླངས་ནས་ཉན་རང་རྣམས་ཀྱིས་ཉོན་མོངས་པ་མ་ལུས་པར་སྤོང་བའི་ཡེ་
ཤེས་ཀྱི་དམིགས་པ་ལ་གཞན་དབང་ཡིན་པས་ཁྱབ་ཅིང་། ཡོངས་གྲུབ་ལ་དམིགས་པ་མི་སྲིད་དོ། ། ཞེས་སྨྲས་པ་ནི་
གྲུབ་པའི་མཐའི་ནང་འགལ་ཆེན་པོའོ། ། ཞེས་པའི་སྐྱོན་བརྗོད་པ་ཡང་གང་ཟག་གི་བདག་མེད་ཕྲ་མོ་ཡོངས་གྲུབ་ཏུ་
ཁས་ལེན་པ་ལ་མི་འཇུག་པས་གང་ཟག་གི་བདག་མེད་ཕྲ་མོ་ཡོངས་གྲུབ་མིན་པའང་སྟོང་ཐུན་གྱི་དགོངས་པ་ཡིན་
པའི་ཕྱིར་རོ། ། གལ་ཏེ་ལུང་དེའི་དོན་ནི། རྩོམ་འཕྲོར། དེ་དབུ་མ་པའི་ལུགས་འཆད་པའི་སྐབས་ཡིན་པས་དབུ་
མ་པས་གཞན་ན་གང་ཟག་གི་བདག་མེད་དེ་ཙམ་ཞིག་དོན་སྨྲས་ཀྱང་རྟོགས་པས། དེ་གནས་ལུགས་མཐར་ཐུག་
པའི་ཡོངས་གྲུབ་ཏུ་སེམས་ཙམ་པས་ཀྱང་ཁས་ལེན་འོས་མེད་ལ། ཡོངས་གྲུབ་ཏུ་མི་རིགས་ཤིང་བདེན་པར་གྲུབ་ན་
གཞན་དབང་ལས་འོས་མེད་པའི་རིགས་པའི་འཕུལ་གྱིས་ནང་འགལ་བསྟན་པ་ཡིན་པའི་ཕྱིར། ཞེས་པ་ལྟར་ཡིན་
པས་སྐྱོན་མེད་དོ་སྙམ་ན་གཏན་ནས་མི་རིགས་ཏེ། དབུ་མ་པས་གཞལ་ན་སེམས་ཙམ་པའི་འདོད་པའི་ཐེག་པ་
གསུམ་གྱི་འཕགས་པ་ཐམས་ཅད་ཀྱང་ཀུན་རྫོབ་ཁོ་ནར་དམིགས་ཀྱི། དོན་དམ་ལ་དམིགས་པ་མི་སྲིད་པས་ཐལ་བ་
དེ་ཐེག་པ་གསུམ་ག་ལ་འཇུག་པས་ཐེག་དམན་ལ་དགར་ནས་བཀག་པའི་རྒྱུ་མཚན་ཡོད་པའི་ཕྱིར། དེས་ན་རྩོམ་
འཕྲོར། ཁ་ཅིག་ན་རེ། གང་ཟག་གི་བདག་མེད་རྟོགས་པའི་ལྟ་བ་དེ། དབུ་མའི་ལྟ་བ་ཡིན་པར་ཐལ། གང་ཟག་
གི་བདག་མེད་དེ་དབུ་མ་ཡིན་པའི་ཕྱིར་ན་མ་ཁྱབ། ཡང་དེ་ཆོས་ཅན། དོན་དམ་དཔྱོད་པའི་རིགས་ཤེས་ཀྱི་རྙེད་

དྲང་ངེས་རྣམ་འབྱེད་ཀྱི་དོགས་དཔྱོད། • 245 •
དོན་ཡིན་པར་ཐལ། འདོད་པའི་ཕྱིར། འདོད་ན། ཁྱོད་རྟོགས་པའི་རིགས་ཤེས་དེ། དོན་དམ་དཔྱོད་པའི་
རིགས་ཤེས་ཡིན་པར་ཐལ། འདོད་ན། ཉན་ཐོས་སྡེ་པའི་རྒྱུད་ཀྱི་གང་ཟག་གི་བདག་མེད་རྟོགས་པའི་རིགས་ཤེས་
ཆོས་ཅན། དོན་དམ་དཔྱད་ནས་རྙེད་པའི་རིགས་ཤེས་ཡིན་པར་ཐལ། ཁྱོད་གང་ལ་རིགས་ཤེས་སུ་སོང་བའི་ཡུལ་
དེ་ཁྱོད་ཀྱིས་རྙེད་པ་གང་ཞིག ཡུལ་དེ་དོན་དམ་ཡིན་པའི་ཕྱིར་ན་རྣམ་པ་གཅིག་ཏུ་མ་ཁྱབ། འདོད་མི་ནུས་ཏེ།
ཉན་ཐོས་སྡེ་པས་དོན་དམ་མ་རྙེད་པའི་ཕྱིར། དེར་ཐལ། དེས་དབུ་མའི་ལྟ་བ་མ་རྙེད་པའི་ཕྱིར་ཏེ། དེ་རྟག་ཆད་
ཀྱི་མཐར་ལྷུང་པའི་གྲུབ་མཐའ་སྨྲ་བ་ཡིན་པའི་ཕྱིར། འདི་དག་བློར་བདེ་བ་མི་འདུག་ཀྱང་གྲུབ་མཐའི་ནང་འགལ་
ཡིན་པས་ཁས་ལེན་དེ་ཙམ་གྱིས་འགྲིག་པར་བྱ་དགོས་ཏེ། ཞེས་བཤད་པ་ཡང་རང་གི་ནང་འགལ་གྲུབ་མཐའི་ནང་
འགལ་དུ་བཏགས་པ་ཙམ་ཡིན་ཏེ། སེམས་ཙམ་པ་ལ་ནང་འགལ་རགས་པ་དེ་ལྟ་བུ་གཏན་ནས་མི་སྲིད་པའི་ཕྱིར།
དེས་ན་དེ་འདྲའི་ནང་འགལ་ཧ་ཅང་རགས་པ་ཡིན་ཏེ། ཇི་ལྟར་ཞེ་ན། ཉན་ཐོས་སྡེ་པའི་རྒྱུད་ཀྱི་བདག་མེད་རྟོགས་
པའི་ཚད་མ་ཆོས་ཅན། ཐ་སྙད་པའི་ཚད་མ་ཡིན་པར་ཐལ། ཚད་མ་བྱེ་བྲག་པ་གང་ཞིག དོན་དམ་དཔྱད་ནས་
རྙེད་པའི་རིགས་ཤེས་མ་ཡིན་པའི་ཕྱིར། འདོད་ན། ཁྱོད་ཀྱི་འཛིན་སྟངས་ཀྱི་ཡུལ་དུ་གྱུར་པའི་ཀུན་རྫོབ་བདེན་པ་
ཡོད་པར་ཐལ། ཁྱོད་ཀུན་རྫོབ་དཔྱོད་པའི་རིགས་ཤེས་ཡིན་པའི་ཕྱིར། འཁོར་གསུམ། གཞན་ཡང་། ཉན་ཐོས་
འཕགས་པའི་རྒྱུད་ཀྱང་། དོན་དམ་དཔྱོད་པའི་རིགས་ཤེས་མ་ཡིན་པར་ཐལ། ཉན་ཐོས་སྡེ་པའི་རྒྱུད་ཀྱི་དེ་དེ་མ་
ཡིན་པའི་ཕྱིར། རྟགས་ཁས། མ་གྲུབ་ན་དངོས། མ་ཁྱབ་ན། དེ་གཉིས་ལ་དམིགས་རྣམ་གྱི་ཁྱད་པར་ཅུང་ཟད་
ཀྱང་མེད་པའི་ཕྱིར། འདོད་ན། དེ་རྣམ་དག་ལམ་དང་། གང་ཟག་གི་བདག་མེད་རྣམ་དག་ལམ་ཀྱི་དམིགས་པ་
མཐར་ཐུག་ཏུ་རྩོམ་འཕྲོ་རང་ལས་ལན་དུ་མར་སྔར་བཤད་པ་རྣམས་མི་འཐད་པར་ཐལ་ལོ། ། དེས་ན་ཡིག་ཆར་
བདག་མེད་སྤྱི་ལྡོག་དོན་དམ་མིན་པར་གསུངས་པ་ནི་དོན་དམ་ཡིན་པར་ཁས་ལེན་ན་ནང་འགལ་དེ་འདྲ་མི་ཡོང་
ཐབས་མེད་པས་དེ་ལ་དགོངས་ནས་གསུངས་པས། དེ་ལྟར་དུ་ཁས་ལེན་དགོས་པའི་ཕྱིར་ཏེ། དེ་ལ་རིགས་པའི་
གནོད་བྱེད་ཅི་ཡང་མེད་ལ། སེམས་ཙམ་པའི་གཞུང་ཁུངས་ཐུབ་གང་ནའང་བདག་མེད་སྤྱི་ལྡོག་དོན་དམ་དུ་
གསུངས་པ་མེད་པའི་ཕྱིར་རོ། ། གཞན་ཡང་། གཞན་དབང་ཡོངས་གྲུབ་གཉིས་ཆོས་ཅན། སྟོང་ཉིད་ཡིན་པར་
ཐལ། འདུས་མ་བྱས་གང་ཞིག བདེན་པར་གྲུབ་པའི་ཕྱིར། ཁྱབ་པ་ཁས། དེས་ན་ཡིག་ཆ་རྣམས་སུ་སེམས་ཙམ་
པས་བདག་མེད་ཕྲ་མོ་གཉིས་ཀ་དོན་དམ་དུ་འདོད་པར་གསུངས་ཀྱང་སྟོང་ཐུན་ནི་དེ་དག་དང་མི་མཐུན་པས། དེ་
དག་གི་བཤད་ཚུལ་འདྲ་བར་བཤད་པ་ནི་ཉ་དང་ཉུང་མ་བསྲེས་པའོ། ། ཞེས་ཟེར་བ་རྣམས་ལ་དཔྱད་གཞི་ཤིན་ཏུ་
ཆེ། ཁ་ཅིག་གིས། མང་བཀུར་སྡེ་ལྔས་གང་ཟག་རྟག་གཅིག་རང་དབང་ཅན་དུ་གྲུབ་པར་འཛིན་པའི་བློ་དེ་བདག་
འཛིན་ལྷན་སྐྱེས་སུ་འདོད་དེ། རྩོམ་འཕྲོར། གོང་དུ་འདོད་མི་ནུས་ཏེ། དེས་རྟག་གཅིག་རང་དབང་ཅན་གྱི་

•246 • དྲང་ངེས་རྣམ་འབྱེད་ཀྱི་དོགས་དཔྱོད།
བདག་ཏུ་འཛིན་པ་དེ་བདག་འཛིན་ལྷན་སྐྱེས་སུ་འདོད་པའི་ཕྱིར། སྟོང་ཐུན་ལས། རང་སྡེ་ཁ་ཅིག རྟག་གཅིག་
རང་དབང་ཅན་གྱི་གང་ཟག་ཏུ་འཛིན་པ་བདག་ལྟ་ལྷན་སྐྱེས་སུ་འདོད། ཅེས་སྟོང་ཐུན་དྲངས་ནས་གསུངས་པ་
དང་། ཡང་དེ་ཉིད་ལས། དབུ་མའི་མཐའ་དཔྱོད་དུ། འདི་བའི་ལྷན་སྐྱེས་རྫས་ཡོད་དང་། རང་སྡེ་གཞན་གྱི་
ལྷན་སྐྱེས་རྫས་ཡོད་དང་། རང་སྡེ་ཀུན་གྱི་ཀུན་བཏགས་སུ་འདོད་པའི་ཁྱད་པར་གསུམ་ཡོད་དེ། ཞེས་པ་ནས།
མི་འཇིག་པའི་རྟག་པ་དང་ཆ་མེད་པའི་རིལ་པོར་འཛིན་པ་དེ་གསུམ་པ་ཡིན་པའི་ཕྱིར། ཞེས་གསུངས་པའི་ཕྱིར་ན་
མ་ཁྱབ་སྟེ། ཕལ་ཆེ་བ་ལ་དགོངས་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག འོ་ན་མང་བཀུར་སྡེ་
ལྔས་བདག་འཛིན་ཀུན་བཏགས་མི་འདོད་པར་ཐལ་ལོ། ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་མི་ནུས་ཏེ།
བདག་འཛིན་ལྷན་སྐྱེས་འདོད་པའི་ཕྱིར། ཁྱབ་སྟེ། ལྷན་སྐྱེས་འདོད་ན་ཀུན་བཏགས་ཀྱང་འདོད་དགོས་པའི་ཕྱིར་
ཏེ། སུའི་ལུགས་ལའང་དེ་གཉིས་ལྟོས་ནས་འཇོག་དགོས་པའི་ཕྱིར། གོང་དུ་འདོད་ན། གང་ཟག་རྟག་གཅིག་
རང་དབང་ཅན་དུ་གྲུབ་པར་འཐད་དོ་སྙམ་དུ་འཛིན་པའི་བློ་ཆོས་ཅན། བློ་ལྷན་སྐྱེས་ཡིན་པར་ཐལ། ཁྱོད་ཀྱི་
བཤད་ཚུལ་འཐད་པའི་ཕྱིར། འདོད་མི་ནུས་ཏེ། བློ་ཀུན་བཏགས་ཡིན་པའི་ཕྱིར། དེར་ཐལ། དེ་བློ་ཀུན་
བཏགས་སུ་མི་འདོད་པའི་ནང་བའི་གྲུབ་མཐའ་སྨྲ་བ་སུ་ཡང་མེད་པའི་ཕྱིར། དེ་ཡིན་ན་ཕྱི་རོལ་པའི་གྲུབ་མཐས་
བསླད་པའི་བློ་ཡིན་པས་ཁྱབ་ལ། གྲུབ་མཐས་བསླད་པའི་བློ་ཡིན་ན། བློ་ཀུན་བཏགས་ཡིན་དགོས་པའི་ཕྱིར།
དེས་ན་སྟོང་ཐུན་ཀྱི་ལུང་དེ་ནི་དེར་གྱུར་པའི་ལྷན་སྐྱེས་ཡོད་པ་ལ་དགོངས་ཤིང་། དབུ་མའི་མཐའ་དཔྱོད་ཀྱི་ལུང་ནི་
དེརགྱུར་པའི་ཀུན་བཏགས་རང་སྡེ་ཀུན་གྱི་ཁས་བླངས་པ་ལ་དགོངས་ཟེར་ན་འགལ་བ་ཅུང་ཟད་ཀྱང་མེད་ལ།
ཁས་ཀྱང་ལེན་དགོས་པའི་ཕྱིར་ཟེར་ན་དཔྱད་དགོས་སོ། ། གཞན་ཡང་། མང་བཀུར་སྡེ་ལྔས་རྟག་གཅིག་རང་
དབང་ཅན་གྱི་བདག་ཏུ་འཛིན་པ་བདག་འཛིན་ལྷན་སྐྱེས་སུ་འདོད་པར་བཤད་པ་མི་འཐད་པར་ཐལ། དེ་ལྔའི་
ནང་གི་འགའ་ཞིག་དེ་བདག་མེད་རགས་པ་དང་། གང་ཟག་རང་རྐྱ་ཐུབ་པའི་རྫས་ཡོད་དུ་མ་གྲུབ་པ་བདག་མེད་ཕྲ་
མོར་འདོད་པའང་ཡོད་པའི་ཕྱིར། དེ་སོགས་མང་བཀུར་སྡེ་ལྔས་འདོད་ཚུལ་མང་ཡང་ཁོ་བོས་བྲིས་པའི་གྲུབ་མཐའི་
དོགས་དཔྱོད་དུ་རྒྱས་པར་བཀོད་ཡོད་དོ། ། ཁ་ཅིག གཞན་དབང་དང་ཡོངས་གྲུབ་ལ་འཇོག་བྱེད་ཚད་མ་ཡོད་
ཀྱང་ཀུན་བཏགས་ལ་ཡོད་མི་དགོས་ཏེ། ཐག་ཁྲ་ལ་འཇོག་བྱེད་ཚད་མ་ཡོད་ཀྱང་ཐག་ཁྲ་སྦྲུལ་སྣང་ལ་འཇོག་བྱེད་
ཚད་མ་ཡོད་མི་དགོས་པ་བཞིན་ཏེ། རྩོམ་འཕྲོར། གཞན་དབང་དང་ཡོངས་གྲུབ་གཉིས་བདེན་པར་མེད་ན་གཏན་
མེད་དགོས་ལ། ཀུན་བཏགས་བདེན་པར་མེད་ཀྱང་གཏན་ནས་མེད་མི་དགོས་པའི་ཚུལ་ནི། དཔེར་ན་ཐག་པ་CT，
སྦྲུལ་དུ་གྲུབ་པ་མེད་ཀྱང་ཐག་ཁྲ་སྦྲུལ་སྣང་མེད་མི་དགོས་ལ། རྩ་བའི་ཐག་ཁྲ་མེད་ན་ཐག་ཁྲ་སྦྲུལ་སྣང་ཡང་གཏན་
མེད་དགོས་པ་བཞིན་ཏེ། སྔ་མ་ནི་བློ་འཁྲུལ་བའི་སྣང་ཆ་ཙམ་ཡིན་པས་འཇོག་བྱེད་གཞན་མེད་ཀྱི། བློ་ལ་སྣང་ཙམ་

དྲང་ངེས་རྣམ་འབྱེད་ཀྱི་དོགས་དཔྱོད། • 247 •
མམ་རྟོག་པས་བཏགས་ཙམ་གྱིས་འཇོག་ནུས་པ་ལྟར་ཀུན་བཏགས་རྟོག་པས་བཏགས་ཙམ་གྱིས་འཇོག་ནུས་ལ།
ཐག་ཁྲ་ནི་དོན་རང་གི་ངོས་ནས་ཐག་ཁྲར་གྲུབ་པ་བློའི་སྣང་བ་ཙམ་གྱི་དབང་གིས་བཞག་པ་མིན་པ་ཞིག་དགོས་པ་
ལྟར། གཞན་དབང་ངེས་པར་རང་མཚན་གྱིས་གྲུབ་པ་ཞིག་དགོས་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག འོ་ན་ཀུན་བཏགས་འཇོག་བྱེད་ཀྱི་ཚད་མ་མེད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར།
འདོད་ན། དེ་ཆོས་ཅན། ཁྱོད་འཇོག་བྱེད་ཀྱི་ཚད་མ་ཡོད་པར་ཐལ། ཁྱོད་ཡོད་པ་ཡིན་པའི་ཕྱིར། ཁྱབ་སྟེ།
ཚད་མས་དམིགས་པ་ཡོད་པའི་མཚན་ཉིད་ཡིན་པས་གཞི་གྲུབ་ན། ཁྱོད་ཚད་མས་དམིགས་པ་ཁྱོད་ཡོད་པའི་འཇོག་
བྱེད་ཡིན་པས་ཁྱབ་པ་ཁས་ལེན་པ་ལ་གྲུབ་མཐའ་བཞི་ག་མཐུན་པའི་ཕྱིར་ཟེར་ན་བརྟག ཁ་ཅིག་གིས། གཟུགས་
ནས་རྣམ་མཁྱེན་གྱི་བར་གྱི་ཆོས་ཐམས་ཅད་ཀུན་བཏགས་སུ་འདོད་མི་རིགས་ཏེ། གཞན་དུ་ན་སྐྱོན་དུ་མ་འབྱུང་
བའི་ཕྱིར་ཏེ། རྩོམ་འཕྲོར། ཁོ་ན་རེ། གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་མཚན་གྱིས་མེད་
པ་འདིའི་སྒྲས་ཟིན་སྒྲ་ཇི་བཞིན་པ་མ་ཡིན་པར་ཐལ། དེའི་ཕྱིར་ན་མ་ཁྱབ་སྟེ། ཆོས་ཐམས་ཅད་ལ་ཆ་མ་ཕྱེ་བར་
གསུངས་པའི་གནད་ཀྱིས་སྒྲ་ཇི་བཞིན་པར་མི་འགྱུར་བའི་ཕྱིར། ཁ་ཅིག གོང་དུ་འདོད་མི་རིགས་ཏེ། ཆོས་
ཐམས་ཅད་རང་མཚན་གྱིས་མ་གྲུབ་པའི་ཕྱིར་ཏེ། ཆོས་ཐམས་ཅད་ཀུན་བཏགས་ཡིན་པའི་ཕྱིར་ཟེར་ན། གཟུགས་
ནས་རྣམ་མཁྱེན་གྱི་བར་གྱི་ཆོས་ཐམས་ཅད་བདེན་མེད་དུ་བཤད་པའི་བཤད་སྲོལ་ཆེན་པོ་དེ་ངོ་བོ་ཉིད་མེད་པར་སྨྲ་
བའི་ཤིང་རྟའི་སྲོལ་མ་ཡིན་པར་ཐལ་བ་དང་། ཆོས་ཐམས་ཅད་ངོ་བོ་ཉིད་མེད་པར་གསུངས་པ་སྒྲ་ཇི་བཞིན་དུ་རུང་
བར་ཐལ་བ་དང་། སེམས་ཙམ་པའང་ངོ་བོ་ཉིད་མེད་པར་སྨྲ་བ་ཡིན་པར་ཐལ་བ་སོགས་སྤྲོ་སླའོ། ། ཞེས་གསུངས་
པའི་ཕྱིར་ཟེར། ཡང་ཁ་ཅིག ཆོས་ཐམས་ཅད་ཀུན་བཏགས་མིན་ན་རྩོམ་འཕྲོར། ཀུན་བཏགས་ཡིན་པར་ཐལ།
ཡོད་པ་གང་ཞིག་གཞན་དབང་དང་ཡོངས་གྲུབ་གང་རུང་མ་ཡིན་པའི་ཕྱིར་ཞེས་བཤད་པའི་ཕྱིར་དང་། གཞན་
ཡང་དེ་ཆོས་ཅན། ཀུན་བཏགས་ཡིན་པར་ཐལ། བདེན་མེད་ཡིན་པའི་ཕྱིར། མ་གྲུབ་ན། དེ་ཆོས་ཅན།
བདེན་གྲུབ་ཏུ་ཐལ། བདེན་གྲུབ་དང་བདེན་མེད་གང་རུང་གང་ཞིག བདེན་མེད་མ་ཡིན་པའི་ཕྱིར། དང་པོ་
དེར་ཐལ། བདག་མེད་ཡིན་པའི་ཕྱིར། ། ཁྱབ་སྟེ། བདེན་གྲུབ་མིན་ན་བདེན་མེད་ཀྱིས་ཁྱབ་པའི་ཕྱིར་ཏེ།
བདེན་གྲུབ་དང་བདེན་མེད་དངོས་འགལ་ཡིན་པའི་ཕྱིར། མ་གྲུབ་ན། བདེན་གྲུབ་ཆོས་ཅན། ཁྱོད་དང་ཁྱོད་མ་
ཡིན་པ་གཉིས་དངོས་འགལ་ཡིན་པར་ཐལ། ཁྱོད་གཞི་གྲུབ་པའི་ཕྱིར། ཁོ་ན་རེ། རྩོམ་འཕྲོར་དེ་ལྟར་གསུངས་པ་
གཟུགས་ནས་རྣམ་མཁྱེན་གྱི་བར་རེ་རེ་ནས་ཀུན་བཏགས་མིན་པ་ལ་དགོངས་པའི་ཕྱིར་ཟེར་ན། འོ་ན་དེ་རེ་རེ་ནས་
བདེན་མེད་མ་ཡིན་པར་ཐལ་ལོ། ། འདོད་ན་བདེན་གྲུབ་ཏུ་ཐལ་ལོ། ། ཁོ་ན་རེ། དེ་རེ་རེ་ནས་བདེན་གྲུབ་དང་
བདེན་མེད་གང་རུང་མ་ཡིན་ཏེ། དེ་རེ་རེ་ནས་བདེན་གཉིས་གང་རུང་མ་ཡིན་པར་དབུ་མའི་མཐའ་དཔྱོད་ལས་

• 248 • དྲང་ངེས་རྣམ་འབྱེད་ཀྱི་དོགས་དཔྱོད།
གསུངས་པའི་ཕྱིར་ཟེར་ན་བརྟག ཁ་ཅིག་གིས་འགོག་བདེན་ཡིན་ན། དེ་བཞིན་ཉིད་ཡིན་པས་ཁྱབ་སྟེ། སྟོང་
ཐུན་ལས། འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་པ་ལ་དབུ་སེམས་ཀྱི་མཁས་པ་སུ་ཡང་མི་མཐུན་པ་
མེད་དོ། ། ཞེས་གསུངས་པའི་ཕྱིར་དང་། རྩོམ་འཕྲོར་ཡང་ལུང་འདི་དྲངས་ཤིང་དེ་ཇི་ལྟ་བ་བཞིན་གསུངས་པའི་
ཕྱིར་ཟེར། ཡང་ཁ་ཅིག ཉོན་སྒྲིབ་སྤངས་པའི་སྤངས་པ་ཆོས་ཅན། དེ་བཞིན་ཉིད་ཡིན་པར་ཐལ། འགོག་
བདེན་ཡིན་པའི་ཕྱིར། འདོད་མི་ནུས་ཏེ། ཡིག་ཆར། ཉོན་སྒྲིབ་སྤངས་པའི་སྤངས་པ་ཆོས་ཅན། ཆོས་དབྱིངས་
ཡིན་པར་ཐལ། ཡོངས་གྲུབ་ཡིན་པའི་ཕྱིར། དེར་ཐལ། དོན་དམ་བདེན་པ་ཡིན་པའི་ཕྱིར་ཏེ། མྱང་འདས་དོན་
དམ་བདེན་པ་གང་ཞིག འགོག་བདེན་དོན་དམ་བདེན་པ་ཡིན་པའི་ཕྱིར་ན་འདིར་མ་ཁྱབ་སྙམ། དང་པོ་གྲུབ་སྟེ།
བསྡུ་བ་ལས། མྱ་ངན་ལས་འདས་པ་ཆོས་ཀྱི་དབྱིངས་ཤིན་ཏུ་རྣམ་པར་དག་པའི་མཚན་ཉིད་ཅན། ཞེས་གསུངས་
པའི་ཕྱིར་དང་། མྱང་འདས་བདེན་གྲུབ་ཡིན་པའི་ཕྱིར་ཏེ། འཁོར་བ་དང་མྱང་འདས་གཉིས་ལ་བདེན་པར་གྲུབ་
མ་གྲུབ་ཀྱི་ཁྱད་པར་མེད་པའི་ཕྱིར་ཏེ། རྣམ་བཤད་རིགས་པའི་རྒྱ་མཚོ་ལས། རིགས་པའི་འགྲོས་འདི་ཤེས་པའི་
གནད་ཀྱིས་འཕགས་ཡུལ་གྱི་རང་སྡེ་དངོས་སྨྲ་པས་ཀྱང་འཁོར་འདས་ལ་བདེན་པར་གྲུབ་མ་གྲུབ་ཀྱི་ཁྱད་པར་མི་བྱེད་
དོ། ། ཞེས་གསུངས་པའི་ཕྱིར། གཉིས་པ་གྲུབ་སྟེ། སྟོང་ཐུན་ལས། འགོག་བདེན་དོན་དམ་བདེན་པར་བཤད་
པའི་ཕྱིར། འོན་ཀྱང་གསེར་ཕྲེང་ལས། འགོག་བདེན་ལ་སྤངས་པ་དང་། ཆོས་ཉིད་གཉིས་སུ་ཕྱེ་ཞིང་དང་པོ་ཀུན་
རྫོབ་བདེན་པ་དང་གཉིས་པ་དོན་དམ་བདེན་པར་གསུངས་པ་ལ། ཡང་ཁ་ཅིག སྤངས་པ་ཡང་འགོག་བདེན་དང་
ཆོས་ཉིད་གཉིས་ཀ་ཡིན་ཏེ། སྟོང་གཞི་ཆོས་ཅན་མེད་པའི་ཆོས་ཉིད་ཁྱད་པར་ཅན་ཡོད་པར་རྣམ་བཤད་དགོངས་
པ་རབ་གསལ་ལས་བཤད་པ་ལ་རྒྱུ་མཚན་ཡོད་པའི་ཕྱིར་ཟེར། འདིར་དཔྱད་པར་བྱ་བ་མང་དུ་ཡོད་ཀྱང་ཡི་གེ་མང་
དོགས་ནས་མ་བྲིས་ལ། ཕལ་ཆེར་འོག་ཏུ་ཡང་དཔྱད་པར་འགྱུར་རོ། ། ཞེས་གསུངས་པའི་ཕྱིར། ཁྱབ་སྟེ།
གསེར་ཕྲེང་གི་ལུང་དངོས་ནི། ཁ་ཅིག འགོག་བདེན་ལ་དེ་བཞིན་ཉིད་ཀྱིས་ཁྱད་པར་འདོད་པ་དང་། གཞན་
དག་དེ་ལས་ལྡོག་སྟེ་ཁྱད་པར་འདོད་པ་གཉིས་ཀས་ཀྱང་ཞིབ་ཏུ་མ་བརྟགས་པ་སྟེ་ཞེས་བྱུང་ལ། དེའི་སྐབས་ཀུན་
བཏུས་དྲངས་ནས་གསུངས་པས་སེམས་ཙམ་པས་དེ་ལྟར་ངེས་པར་ཁས་ལེན་དགོས་པའི་ཕྱིར་རོ། ། ཞེས་སོགས་
ཟེར་བ་རྣམས་ལ་ཞིབ་ཆ་དགོས། ཁ་ཅིག་གིས། ལུང་གི་རྗེས་འབྲང་སེམས་ཙམ་པས་ལྷག་མེད་མྱང་འདས་ཀྱི་ཚེ་
བེམ་རིག་གི་རྒྱུན་ཆད་པར་འདོད་དེ། དེ་ལྟར་འདོད་པ་ལ་ཉན་ཐོས་སྡེ་བ་དང་དེ་གཉིས་ཀ་མཐུན་པའི་ཕྱིར་ཏེ།
ཡིག་ཆར། ཉན་ཐོས་སྡེ་བའི་སྒྲོ་བཏགས་འབའ་ཞིག་ཡིན་ན། ཉན་ཐོས་སྡེ་བ་འབའ་ཞིག་གིས་སྒྲོ་བཏགས་ཡིན་
དགོས་པར་ཐལ། མིང་བརྡས་བཞག་ཙམ་ཡིན་ན། མིང་བརྡ་ཙམ་གྱིས་བཞག་པ་ཡིན་དགོས་པའི་ཕྱིར། རྟགས་
ཁས། འདོད་ན། ལྷག་མེད་མྱང་འདས་ཀྱི་སྐབས་སུ་བེམ་རིག་རྒྱུན་ཆད་པ་ཆོས་ཅན། དེར་ཐལ། དེའི་ཕྱིར །

དྲང་ངེས་རྣམ་འབྱེད་ཀྱི་དོགས་དཔྱོད། • 249 •
ཁྱབ་པ་ཁས། ནས། འདོད་ན། ཉན་ཐོས་སྡེ་པ་ཁོ་ནས་ཁས་ལེན་པར་ཐལ། འདོད་པའི་ཕྱིར། འདོད་མི་ནུས་
སྟེ། ལུང་གི་རྗེས་འབྲང་གི་སེམས་ཙམ་པ་ཕལ་ཆེར་གྱིས་ཀྱང་འདོད་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག དེ་ནི་ཀུན་མཁྱེན་བླ་མའི་རང་ལུགས་མ་ཡིན་ཏེ། ལུང་གི་རྗེས་འབྲང་གི་སེམས་ཙམ་པས་དེ་ལྟར་མི་
འདོད་པར་ཕར་ཕྱིན་མཐའ་དཔྱོད་དང་། རྣམ་འགྲེལ་ལེའུ་གཉིས་པའི་མཐའ་དཔྱོད་དུ་ཡང་ཡང་གསུངས་པའི་
ཕྱིར་ཟེར། ཁ་ཅིག་གིས་ཐལ་འགྱུར་པའི་ལུགས་ལ་སེམས་ཙམ་པའི་ལུགས་ཀྱི་ཀུན་བཏགས་རང་གི་མཚན་ཉིད་ཀྱི་
མ་གྲུབ་པར་རྟོགས་ན་སྟོང་ཉིད་རྟོགས་པས་མ་ཁྱབ་སྟེ། ཡིག་ཆར། ཐལ་འགྱུར་བའི་ལུགས་ལ་སེམས་ཙམ་པའི་
ལུགས་ཀྱི་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་ན་སྟོང་ཉིད་རྟོགས་པས་ཁྱབ་པར་ཐལ་ལོ། །
ཞེས་གསུངས་པའི་ཕྱིར་ཟེར། ཡང་ཁ་ཅིག འོ་ན་ཁྱོད་ལྟར་ན། ཐལ་འགྱུར་བའི་ལུགས་གཞིར་ཞོག སེམས་
ཙམ་པའི་ལུགས་ཀྱི་ཀུན་བཏགས་དེ་རང་གི་མཚན་ཉིད་ཀྱིས་མ་གྲུབ་པ་སྟོང་པ་ཉིད་མ་ཡིན་པར་ཐལ་ལོ། ། འདོད་
མི་ནུས་ཏེ། སེམས་ཙམ་པའི་ལུགས་ཀྱི་ཀུན་བཏགས་ཆོས་ཅན། ཁྱོད་རང་གི་མཚན་ཉིད་ཀྱིས་མ་གྲུབ་པ་སྟོང་ཉིད་
ཡིན་པར་ཐལ། ཁྱོད་གཞི་གྲུབ་པའི་ཕྱིར་ཟེར་ན་བརྟག ཁ་ཅིག་གིས། གང་ཟག་རྟག་པར་འཛིན་པའི་བློ་ཡིན་ན།
མཐའ་འཛིན་གྱི་ལྟ་བ་ཡིན་པས་ཁྱབ་ཀྱང་། བློ་ཀུན་བཏགས་ཡིན་ན། མཐར་འཛིན་གྱི་ལྟ་བ་མ་ཡིན་པས་ཁྱབ་སྟེ།
ཡིག་ཆར། ཁོ་རང་ལ། གང་ཟག་རྟག་གཅིག་རང་དབང་ཅན་དུ་གྲུབ་པར་འཛིན་པའི་བློ་དེ་གང་ཟག་རྟག་པར་
འཛིན་པའི་བློ་ཡིན་པར་ཐལ། བློ་དེའི་འཛིན་ཚུལ་ལ་གང་ཟག་རྟག་པ། ཆ་ཤས་མེད་པའི་གཅིག་པུ། ལྟོས་མེད་
ཀྱི་རང་དབང་ཅན་དུ་འཛིན་པའི་འཛིན་ཚུལ་གསུམ་ཚང་བའི་ཆ་ནས་དེའི་ཞེན་ཡུལ་ལ་ཁྱད་ཆོས་གསུམ་ལྡན་གྱི་
བདག་ཅེས་བཤད་པའི་ཕྱིར། གོ་ཐོབ་རགས་པར་བྱས་འདུག་གོ ། རྩ་བར་འདོད་ན། མཐར་འཛིན་གྱི་ལྟ་བ་
ཡིན་པར་ཐལ། འདོད་པའི་ཕྱིར། འདོད་མི་རིགས་ཏེ། གང་ཟག་གི་བདག་འཛིན་རགས་པ་ཡིན་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག དེ་འདྲ་བའི་ལྟ་བ་ཆོས་ཅན། མཐར་འཛིན་གྱི་ལྟ་བ་མ་ཡིན་པར་ཐལ།
གང་ཟག་གི་བདག་འཛིན་རགས་པ་ཡིན་པའི་ཕྱིར། འདོད་མི་ནུས་ཏེ། ཡོད་མཐར་འཛིན་པའི་ལྟ་བ་ཡིན་པའི་
ཕྱིརཏེ། སྒྲོ་འདོགས་ཀྱི་མཐར་འཛིན་དུ་གྱུར་པའི་ལྟ་བ་ཡིན་པའི་ཕྱིར། ཁྱབ་སྟེ། ཡིག་ཆར། ཡོད་མཐའ།
རྟག་མཐའ། སྒྲོ་འདོགས་ཀྱི་མཐའ་རྣམས་དོན་གཅིག དེར་འཛིན་གྱི་རྟོག་པའང་དོན་གཅིག་མེད་འཐའ། ཆད་
མཐའ། སྐུར་འདེབས་ཀྱི་མཐའ་རྣམས་དོན་གཅིག དེར་འཛིན་གྱི་རྟོག་པའང་དོན་གཅིག ཅེས་གསུངས་པའི་
ཕྱིར་དང་། ཡོད་མེད་ཀྱི་མཐར་འཛིན་གཉིས་ལས་གཞན་པའི་མཐར་འཛིན་གྱི་ལྟ་བ་མེད་པའི་ཕྱིར་ཟེར་ན་བརྟག
ཡང་ཁ་ཅིག སེམས་ཙམ་པའི་རྒྱུད་ལ་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་མེད་དེ།
ཡིག་ཆར། དེས་ན་སེམས་ཙམ་པའི་རྒྱུད་ལ་གཞི་ཀུན་བཏགས་ཀྱི་ཆོས་འགའ་ཞིག སྔ་མ་སེམས་ཙམ་པ་རང་ཉིད་

• 250 • དྲང་ངེས་རྣམ་འབྱེད་ཀྱི་དོགས་དཔྱོད།
ཀྱིས་འདོད་པ་ལྟར་རང་གི་མཚན་ཉིད་ཀྱིས་གྲུབ་པར་འཛིན་པ་མེད་ཀྱང་། ཞེས་གསུངས་པའི་ཕྱིར་ཟེར། ཡང་ཁ་
ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ། སེམས་ཙམ་པའི་རྒྱུད་ལ་ཀུན་བཏགས་རང་གི་མཚན་ཉིད་ཀྱིས་
གྲུབ་པར་འཛིན་པའི་བློ་ཡོད་པའི་ཕྱིར་ཏེ། སེམས་ཙམ་པའི་རྒྱུད་ལ་ཀུན་བཏགས་རང་འཛིན་རྟོག་པའི་ཞེན་གཞིར་
རང་གི་མཚན་ཉིད་ཀྱིས་གྲུབ་པར་འཛིན་པའི་བློ་ཡོད་པའི་ཕྱིར་ཏེ། དེ་འདྲ་བའི་ཆོས་ཀྱི་བདག་འཛིན་ལྷན་སྐྱེས་
ཡོད་པའི་ཕྱིར་ཏེ། དེ་འདྲ་བའི་ལྷན་སྐྱེས་སྤངས་པ་སངས་རྒྱས་པ་དུས་མཉམ་པའི་ཕྱིར་ཟེར་ན་བརྟག ཁ་ཅིག
དམ་པ་མིན་པའི་ལྟ་བ་ཉེར་བརྒྱད་ནི་ངོ་བོ་ཉིད་མེད་པར་སྨྲ་བའི་ལྟ་བ་ཡིན་ཏེ། ཤེར་མདོ་སྒྲ་ཇི་བཞིན་དུ་འཛིན་
པའི་ལྟ་བ་ཡིན་པའི་ཕྱིར་ཏེ། རྩོམ་འཕྲོར། ཁ་ཅིག་ན་རེ། མེད་པར་ལྟ་བ་ཞེས་བྱ་བ་ནི་གཞན་གྱི་དབང་དང་།
ནས། གོང་དུ་ཆོས་ཐམས་ཅད་ལ་མཚན་ཉིད་ཐམས་ཅད་ཀྱིས་ཞེས་སོགས་དང་ཆེས་འགྲིག་པའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག་གིས། དམ་པ་མིན་པའི་ལྟ་བ་ཉེར་བརྒྱད་པོ་ཕྱི་རོལ་པའི་ལྟ་བ་མ་ཡིན་པར་
ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་མི་ནུས་ཏེ། ཕྱི་རོལ་པའི་ལྟ་བ་ཡིན་པར་གྲུབ་མཐའ་ཆེན་མོར་
གསུངས་པའི་ཕྱིར་ཟེར་ན། ཁོ་བོའི་གྲུབ་མཐའི་དོགས་དཔྱོད་དུ་བཀོད་ཟིན་ལྟར་ཡིན་པས་དེར་བལྟ་བར་བྱའོ། །
ཁ་ཅིག་གིས། གཞུང་དུ་རྟག་པ་རྟག་པའི་དུས་ནི་སྔ་མ་སྔ་མའི་དུས་དང་། ཐེར་ཟུག་ཐེར་ཟུག་གི་དུས་ནི་ཕྱི་མ་ཕྱི་
མའི་དུས་དང་སྦྱར་ནས་བཤད་པ་ལྟར་རུང་ཙམ་ཡིན་ཀྱང་མཐའ་གཅིག་ཏུ་མ་ངེས་ཏེ། དེའི་དོན་རྣམ་བཤད་
རིགས་པར་བཤད་པ་དང་མི་མཐུན་པའི་ཕྱིར་ཏེ། རྩོམ་འཕྲོར། འདི་ཉིད་ལས། རྟག་པ་རྟག་པའི་དུས་ནི་སྔ་མ་
སྔ་མའི་དུས་དང་། ནས། གཅིག་ཏུ་ངེས་གཟུང་མི་དགོས་སོ། ཞེས་གསུངས་པའི་ཕྱིར་ཟེར། ཡང་ཁ་ ཅིག
བཤད་ཚུལ་དེ་གཏན་ནས་མི་འཐད་པར་ཐལ། རྣམ་བཤད་རིགས་པའི་བཤད་ཚུལ་ནི་རྟག་བརྟན་ཐེར་ཟུག་གི་དོན་
བཤད་པ་ཙམ་ཡིན་གྱི། རྟག་པའི་དུས་ཐེར་ཟུག་གི་དུས་སུ་བཤད་པ་མ་ཡིན་པའི་ཕྱིར། གཞན་དུ་ན་རྗེས་རྣམ་
བཤད་རིགས་པ་གཟིགས་ཀྱང་མ་མཁྱེན་པར་ཐལ་བར་འགྱུར་བའི་ཕྱིར་ཟེརན་བརྟག ཁ་ཅིག་གིས། མ་སྐྱེས་པ་
སོགས་སུ་གསུངས་པའི་དགོངས་གཞི་དྲིས་པའི་ལན་དུ་དགོངས་འགྲེལ་ལས་སྐྱེ་བ་ངོ་བོ་ཉིད་མེད་པ་ལ་དགོངས་ཚུལ་
མ་གསུངས་ཏེ། རྩོམ་འཕྲོར། མཐའ་དཔྱད་པ་ལ། ཁ་ཅིག་ན་རེ། སྐྱེ་བ་ངོ་བོ་ཉིད་མེད་པ་དེ་མ་སྐྱེས་པ་སོགས་སུ་
གསུངས་པའི་དགོངས་གཞི་མ་ཡིན་པར་ཐལ། འདི་ཉིད་ལས། སྐྱེ་བ་མེད་པ་སོགས། ནས། མ་སྐྱེས་པ་སོགས་སུ་
གསུངས་པའི་དགོངས་གཞི་དྲིས་པའི་ལན་དུ་སྐྱེ་བ་ངོ་བོ་ཉིད་མེད་པ་ལ་དགོངས་ཚུལ་མ་གསུངས་པའི་དོན་ཡིན་པའི་
ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། མ་སྐྱེས་པ་སོགས་སུ་
གསུངས་པའི་དགོངས་གཞི་དྲིས་ལན་གྱི་མདོའི་སྐབས་འདི་སྐྱེ་བ་ངོ་བོ་ཉིད་མེད་པ་ལ་དགོངས་ཚུལ་གསུངས་པར་
ཐལ། དེ་དེ་ལྟར་དུ་ཤུགས་ལ་གསུངས་པའི་ཕྱིར་ཏེ། དེ་ལྟར་གསུངས་པའི་དོན་དེ་ཉིད་ཀུན་བཏུས་རྩ་འགྲེལ་ལས་

དྲང་ངེས་རྣམ་འབྱེད་ཀྱི་དོགས་དཔྱོད། • 251 •
དངོས་སུ་གསུངས་པའི་ཕྱིར་ཏེ། གཞན་དུ་ན་ཀུན་བཏུས་ཀྱི་བཤད་ཚུལ་དེ་མདོ་སྡེ་དགོངས་འགྲེལ་དང་འགལ་བར་
འགྱུར་ཏེ། དགོངས་འགྲེལ་ལས་སྐྱེ་བ་ངོ་བོ་ཉིད་མེད་པ་དེ་མ་སྐྱེས་པ་སོགས་སུ་གསུངས་པའི་དགོངས་གཞིར་
དངོས་ཤུགས་གང་ལའང་མ་གསུངས་པའི་ཕྱིར་ཟེར། ཁོ་ན་རེ། དགོངས་འགྲེལ་ལས་སྐྱེ་བ་ངོ་བོ་ཉིད་མེད་པ་མ་
སྐྱེས་པ་སོགས་སུ་གསུངས་པའི་དགོངས་གཞིར་དངོས་ཤུགས་གང་ལའང་མ་གསུངས་ཞེས་པ་མི་འཐད་དེ། དེ་དེ་
ལྟར་དངོས་སུ་གསུངས་པའི་ཕྱིར་ཏེ། དེས་ན་གཞུང་དུ། འོ་ན་འདིར་ངོ་བོ་ཉིད་མེད་པའི་གཞི་གསུམ་ག་ལ་མཛད་
ནས་སྐྱེ་བ་སོགས་མེད་པའི་གཞི་ངོ་བོ་ཉིད་མེད་པ་བར་བ་ལ་མི་མཛད་པ་དང་། ཞེས་གསུངས་པའང་སྐྱེ་བ་ངོ་བོ་
ཉིད་མེད་པའི་གཞི་ལྡོག་ལ་དགོངས་ཀྱི། རང་ལྡོག་ལ་མ་ཡིན་པའི་ཕྱིར་ཏེ། རྩོམ་འཕྲོར། ཁ་ཅིག་ན་རེ། སྐྱེ་བ་ངོ་
བོ་ཉིད་མེད་པ་དེ། ནས། གོང་དུ་ཡིག་ཆའི་གསུངས་ཟིན་དགོངས་པ་ཡིན་མིན་བརྟག་དགོས་ཞེས་པའི་རྒྱུ་མཚན་
དེ་ཡིན་ནོ། ། ཞེས་གསུངས་པའི་ཕྱིར་ཟེར། ཡང་ཁོ་ན་རེ། སྐྱེ་བ་ངོ་བོ་ཉིད་མེད་པ་མ་སྐྱེས་པ་སོགས་སུ་གསུངས་
པའི་དགོངས་གཞིར་དགོངས་འགྲེལ་ལས་དངོས་སུ་གསུངས་ཞེས་བཤད་པ་ནི་གཏན་ནས་མི་འཐད་དེ། དགོངས་
འགྲེལ་གྱི་ནང་དུ་དེ་ལྟ་བུའི་བཤད་ཚུལ་ཡོད་ན། གཞུང་དུ་དགོངས་འགྲེལ་གྱི་མ་སྐྱེས་པ་སོགས་སུ་གསུངས་པའི་
དགོངས་གཞི་བཤད་པའི་གཞུང་དོན་བཤད་ནས། དེ་དང་ཚིག་ཟིན་མི་མཐུན་པས་ཀུན་བཏུས་ཀྱི་གཞུང་བཀོད་
ནས་དགོངས་པའང་གསུངས་པ་ལྟར་ཡིན་ལ། དགོངས་འགྲེལ་གྱི་གཞུང་དེ་ ཅིའི་ཕྱིར་མ་བཀོད་ སོམས་ཤིག
དགོངས་འགྲེལ་གྱི་ནང་དུ་ཚིག་ཟིན་མི་མཐུན་པའི་གཞུང་གཉིས་ཡོད་བཞིན་གཅིག་ཁོ་ན་བཀོད་ནས་ཅིག་ཤོས་དེ་
དང་མི་འགལ་ཚུལ་མ་བཤད་ན་གཞུང་འདི་ལ་ལེགས་བཤད་སྙིང་པོ་ཟེར་བའི་དགོས་པའང་མེད་པར་ཐལ་བར་
འགྱུར་ཏེ། མདོ་དོན་ལོག་པར་གོ་བའི་རྒྱུར་འགྱུར་བའི་ཕྱིར་རོ། ། དེས་ན་དགོངས་འགྲེལ་ལས། འདི་ལ་དེ་
བཞིན་གཤེགས་པ་ནི། ངོ་བོ་ཉིད་མེད་པ་ཉིད་རྣམ་པ་གསུམ་པོ་དེ་དག་ཉིད་ལ་དགོངས་ནས་དྲང་བའི་དོན་གྱི་མདོ་
བརྗོད་པའི་རྣམ་པས་འདི་ལྟ་སྟེ། ཆོས་ཐམས་ཅད་ངོ་བོ་ཉིད་མེད་པ། ཆོས་ཐམས་ཅད་མ་སྐྱེས་པ། མ་འགགས་
པ། གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་པའོ་ཞེས་བསྟན་ཏོ། ། ཞེས་པའང་སྔར་
ངོ་བོ་ཉིད་མེད་པ་དང་མ་སྐྱེས་པ་སོགས་སུ་གསུངས་པའི་དགོངས་གཞི་དྲིས་ལན་གྱི་སྐབས་ལྟར་ངོ་བོ་ཉིད་མེད་པ་
གསུམ་ག་ལ་དགོངས་ནས་ངོ་བོ་ཉིད་མེད་པར་གསུངས། དང་བོ་དང་ཐ་མ་ལ་དགོངས་ནས་མ་སྐྱེས་པ་སོགས་སུ་
གསུངས་པར་གསུངས་པ་ཡིན་ཏེ། གཞུང་འདི་སྔར་བཤད་པ་རྣམས་ཀྱི་དོན་བསྡུས་ཀྱི་མདོར་བསྟན་དང་། རྒྱས་
བཤད་ཀྱི་དོན་བསྡུས་ལྟ་བུ་ཡིན་པས་མི་མཐུན་པ་མ་ཡིན་པའི་ཕྱིར། གཞན་དུ་ན་སྔར་གྱི་སྐྱོན་འབྱུང་བ་བཟློག་མི་
ནུས་པའི་ཕྱིར་རོ། ། དེའི་ཕྱིར་སྐྱེ་བ་ངོ་བོ་ཉིད་མེད་པའི་རང་ལྡོག་དང་གཞི་ལྡོག་གི་ཞིབ་ཆ་གནང་བའང་རིགས་
དཀའ་བའི་ཕྱིར་རོ། ། ཞེས་པའང་དཔྱད་དགོས་སོ། ། ཁ་ཅིག་གིས། གཞན་དབང་རང་ངོས་ནས་མ་གྲུབ་པར་

• 252 • དྲང་ངེས་རྣམ་འབྱེད་ཀྱི་དོགས་དཔྱོད། 
ས
གསུངས་པའི་དགོངས་གཞི་ཡིན་ན། སྐྱེ་བ་ངོ་བོ་ཉིད་མེད་པ་ཡིན་པས་ཁྱབ། ཡོངས་གྲུབ་རང་ངོས་ནས་མ་གྲུབ་
པར་གསུངས་པའི་དགོངས་གཞི་ཡིན་ན། དོན་དམ་པ་ངོ་བོ་ཉིད་མེད་པ་ཡིན་པས་ཁྱབ་སྟེ། རྩོམ་འཕྲོར། འདི་
དག་ལ་དཔག་ནའང་སྐྱེ་བ་ངོ་བོ་ཉིད་མེད་པ་དེ་མཚན་ཉིད་གསུམ་དུ་ཕྱེ་བའི་ཚེ་གཞན་དབང་ཁོ་ན་རང་ངོས་ནས་མ་
གྲུབ་པར་གསུངས་པའི་དགོངས་གཞི་དང་། དོན་དམ་པ་ངོ་བོ་ཉིད་མེད་པ་ཡོངས་གྲུབ་ཁོ་ན་རང་ངོས་ནས་མ་གྲུབ་
པར་གསུངས་པའི་དགོངས་གཞི་ཡིན་ཚོད་དུ་སྣང་སྟེ། ཞེས་གསུངས་པའི་ཕྱིར་ཟེར། ཡང་ཁ་ཅིག ཤེར་ཕྱིན་གྱི་
མདོར་ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་གཞི་ཡིན་ན། གང་དྲན་དྲན་ཡིན་དགོས་པར་
ཐལ། འདོད་པའི་ཕྱིར། འདོད་ན། ངོ་བོ་ཉིད་མེད་པ་གསུམ་ཆོས་ཅན། དེར་ཐལ། དེའི་ཕྱིར། དེར་ཐལ།
དགོངས་འགྲེལ་ལས། མཚན་ཉིད་ངོ་བོ་ཉིད་མེད་པ་ཉིད་དང་། སྐྱེ་བ་ངོ་བོ་ཉིད་མེད་པ་ཉིད་དང་། དོན་དམ་པ་
ངོ་བོ་ཉིད་མེད་པ་ཉིད་ལ་དགོངས་ནས་ངས་ཆོས་ཐམས་ཅད་ངོ་བོ་ཉིད་མེད་པའོ་ཞེས་བསྟན་ཏོ། ། ཞེས་དང་།
ཆོས་ཐམས་ཅད་ངོ་བོ་ཉིད་མེད་པར་གསུངས་པའི་དགོངས་གཞི་བཅུ་གཅིག་ཀྱང་གཞུང་རང་ཉིད་ལས་གསུངས་
ཤིང་། དེར་མ་ཟད་ཤེར་ཕྱིན་གྱི་མདོར་གཟུགས་རང་ངོས་ནས་མ་གྲུབ་པར་གསུངས་པའི་དགོངས་གཞི་ལ་གཟུགས་
ཀྱི་སྟེང་གི་ངོ་བོ་ཉིད་མེད་པ་གསུམ་འཇོག་པའི་ཕྱིར། ཁ་ཅིག་གིས། དོན་དམ་པ་ངོ་བོ་ཉིད་མེད་པ་དེ། གཞན་
དབང་སྐྱེ་བ་མེད་པར་གསུངས་པའི་དགོངས་གཞི་མ་ཡིན་ཏེ། རྩོམ་འཕྲོར། དེ་ལ་ཁོ་ན་རེ། དོན་དམ་པ་ངོ་བོ་
ཉིད་མེད་པ་དེ་མ་སྐྱེ་བ་སོགས་སུ་གསུངས་པའི་དགོངས་གཞི་མ་ཡིན་པར་ཐལ། གཞན་དབང་སྐྱེ་བ་མེད་པར་
གསུངས་པའི་དགོངས་གཞི་མ་ཡིན་པ་གང་ཞིག ཡོངས་གྲུབ་དོན་ལའང་སྐྱེ་བ་མེད་པའི་ཕྱིར། རྟགས་དང་པོ་ཁས་
ཟེར་ན། མ་ཁྱབ་སྟེ། མདོ་ལས་ཆོས་ཐམས་ཅད་སྐྱེ་བ་མེད་མཉམ་དུ་གསུངས་པ་དེ་མཚན་ཉིད་གསུམ་གའི་སྟེང་ན་
གོ་རྒྱུ་ཐུན་མོང་མ་ཡིན་པ་རེ་ཡོད་པས་དེའི་དགོངས་གཞིར་བཀྲལ་བ་ཡིན་པའི་ཕྱིར། ཁྱོད་ལྟར་ན་བུམ་པ་རང་
མཚན་གྱིས་སྐྱེ་བ་མེད་པར་གསུངས་པ་དེ་ཆོས་སྐུའི་ངོ་བོ་གོང་འཕེལ་དུ་འགྲོ་རྒྱུ་མེད་པ་ལ་དགོངས་པར་ཐལ། སྐྱེ་
མེད་བརྒྱད་ཀ་ཁྱད་མེད་དུ་ཆོས་ཐམས་ཅད་སྐྱེ་བ་མེད་པར་གསུངས་པའི་དགོངས་གཞིར་འཇོག་རིགས་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག ཀུན་བཏགས་དང་ཡོངས་གྲུབ་རང་བཞིན་གྱིས་མ་སྐྱེས་པར་གསུངས་
པ་སྒྲ་ཇི་བཞིན་པ་ཡིན་པའི་ཕྱིར་ཏེ། དེ་གཉིས་རང་བཞིན་གྱིས་མ་སྐྱེས་པའི་ཕྱིར། དེ་ལྟར་གསུངས་པ་ལ་དོགས་པ་
སྐྱེ་ཚུལ་མེད་པའི་ཕྱིར་རོ། ། གཞན་ཡང་། གཞུང་དུ། གཉིས་པ་ནི ། ངོ་བོ་ཉིད་མེད་པའི་ཚུལ་དེ་ལྟར་ཡིན་ན།
སྐྱེ་བ་མེད་པ་སོགས་གང་ལ་དགོངས་ནས་གསུངས་ཤེ་ན། ངོ་བོ་ཉིད་མེད་པ་དང་པོ་དང་ཐ་མ་ལ་དགོངས་ནས་
གསུངས་ཏེ། དེ་ཡང་དང་པོ་ནི་དགོངས་འགྲེལ་ལས། དེ་ལ་མཚན་ཉིད་ངོ་བོ་ཉིད་མེད་པ་ཉིད་ལ་དགོངས་ནས་
ངས་ཆོས་ཐམས་ཅད་མ་སྐྱེས་པ། མ་འགགས་པ། གཟོད་མ་ནས་ཞི་བ་རང་བཞིན་གྱིས་ཡོངས་སུ་མྱ་ངན་ལས་

དྲང་ངེས་རྣམ་འབྱེད་ཀྱི་དོགས་དཔྱོད། • 253 •
འདས་པའོ། ། ཞེས་བསྟན་ཏོ། ། ནས། གཉིས་པའང་དགོངས་འགྲེལ་ལས། ཡང་དོན་དམ་པ་ངོ་བོ་ཉིད་མེད་
པ་ཉིད་ཆོས་བདག་མེད་པས་རབ་ཏུ་ཕྱེ་བ་ལ་དགོངས་ནས་ངས་ཆོས་ཐམས་ཅད་མ་སྐྱེས་པ། མ་འགགས་པ།
གཟོད་མ་ནས་ཞི་བ། རང་བཞིན་གྱིས་ཡོངས་སུ་མྱ་ངན་ལས་འདས་པའོ། ། ཞེས་བསྟན་ཏོ། ། ཞེས་སོགས་ཀྱིས་
ཀུན་བཏགས་དང་ཡོངས་གྲུབ་སྐྱེ་བ་མེད་ པར་ གསུངས་ པའི་དགོངས་གཞི་ཁོ་ན་དངོས་སུ་གསུངས་པར་ ཐལ།
འདོད་ན། དྲི་བ་པོས་གཞན་དབང་སྐྱེ་བ་མེད་པར་གསུངས་པ་ལ་དྲི་བ་ཞུས་པ་ལ། སྟོན་པས་ཀུན་བཏགས་དང་
ཡོངས་གྲུབ་སྐྱེ་བ་མེད་པར་གསུངས་པ་ངོ་བོ་ཉིད་མེད་པ་དང་པོ་དང་ཐ་མ་ལ་དགོངས་ཞེས་གསུངས་པར་ཐལ་
ལོ། ། དེས་ན་གཟུགས་ལ་རང་གི་མཚན་ཉིད་ཀྱིས་སྐྱེ་བ་མེད་པར་གསུངས་པ་དེ་གཟུགས་ཀྱི་སྟེང་གི་ངོ་བོ་ཉིད་མེད་
པ་དང་པོ་དང་ཐ་མ་ལ་དགོངས་ཞེས་དགོངས་འགྲེལ་ལས་དངོས་སུ་གསུངས་ལ། བར་བ་ལ་དགོངས་ཚུལ་དངོས་
སུ་མ་གསུང་བྱས་ན་གཞུང་དང་དགོངས་འགྲེལ་དང་ཡང་ཤིན་ཏུ་མཐུན་པའི་ཕྱིར་ཏེ། དེ་ལྟར་དུ་གཞུང་ཉིད་ཀྱིས་
གསུངས་པའི་ཕྱིར་དང་། དགོངས་འགྲེལ་གྱི་གཞུང་དོན་ཡང་དེ་ལྟར་དུ་གཞུང་ཉིད་ལས་ཤིན་ཏུ་གསལ་བའི་ཕྱིར་
རོ། ། གཞན་ཡང་། ཇོ་ནང་བ་ལ་སྐྱོན་བརྗོད་པ་འབྲེལ་མེད་དུ་འགྱུར་ཚུལ་གྱིས་ཀྱང་སྐྱེ་བ་ངོ་བོ་ཉིད་མེད་པ་མ་
སྐྱེས་པ་སོགས་སུ་གསུངས་པའི་དགོངས་གཞིར་དངོས་སུ་གསུངས་པར་སྒྲུབ་མི་ཐུབ་སྟེ། གཞན་དུ་ན་དགོངས་
འགྲེལ་ལས་གཞན་དབང་ཡང་མ་སྐྱེས་པ་སོགས་སུ་གསུངས་པའི་དགོངས་གཞིར་དངོས་སུ་གསུངས་པར་ཐལ། དེ་
ལྟར་མ་གསུངས་ན་ཇོ་ནང་པ་ལ་སྐྱོན་བསྟན་པ་འབྲེལ་མེད་དུ་འགྱུར་བའི་ཕྱིར་རོ། ། གཞན་ཡང་། ཤེར་ཕྱིན་གྱི་
མདོར་སྐྱེ་མེད་བརྒྱད་ལ་དགོངས་ནས་མ་སྐྱེས་པར་གསུངས་པའི་འདུས་བྱས་དང་འདུས་མ་བྱས་ཀྱི་ཆོས་གང་རུང་
ཞིག་ཡོད་དམ་མེད། ཡོད་ན་གཟུགས་དང་ཚོར་བ་སོགས་ཨེ་ཡིན། ཡིན་ན་དངོས། མེད་ན། དེ་བརྒྱད་པོ་མ་
སྐྱེས་པ་སོགས་སུ་གསུངས་པའི་དགོངས་གཞི་མ་ཡིན་པར་ཐལ་ལོ། ། དེ་ལ་དགོངས་ནས་མ་སྐྱེས་པ་སོགས་སུ་
གསུངས་པའི་ཆོས་གཅིག་ཀྱང་མེད་པའི་ཕྱིར། རྟགས་ཁས། འཁོར་གསུམ། ཁ་ཅིག་གིས། ཤེར་ཕྱིན་གྱི་མདོར་
གཟུགས་ཚོར་སོགས་མ་སྐྱེས་པར་གསུངས་པའི་དགོངས་གཞི་ཡོད་ཀྱང་། ཤེར་ཕྱིན་གྱི་མདོར་གཟུགས་དང་ཚོར་བ་
སོགས་མ་སྐྱེས་པར་མ་གསུངས་ཏེ། རྩོམ་འཕྲོར། འདིར་བསྟན་འཁོར་ལོ་བར་བར་གཟུགས་ནས་རྣམ་མཁྱེན་གྱི་
བར་གྱི་ཆོས་ཐམས་ཅད་མ་སྐྱེས་པར་གསུངས་པར་ཐལ། མ་སྐྱེས་པ་སོགས་སུ་གསུངས་པའི་དགོངས་གཞི་བཤད་
རིགས་པའི་ཕྱིར་ན་མ་ཁྱབ། ཅེས་གསུངས་པའི་ཕྱིར་ཟེར། ཡང་ཁ་ཅིག འོ་ན་དགོངས་འགྲེལ་ལས། མཚན་
ཉིད་ངོ་བོ་ཉིད་མེད་པ་ཉིད་ལ་དགོངས་ནས་ངས་ཆོས་ཐམས་ཅད་མ་སྐྱེས་པ། མ་འགགས་པ། གཟོད་མ་ནས་ཞི་བ།
རང་བཞིན་གྱིས་མྱ་ངན་ལས་འདས་པའོ་ཞེས་པའི་མདོ་དེ་སྒྲ་ཇི་བཞིན་པའི་མདོ་མ་ཡིན་པར་ཐལ་ལོ། ། དེར་མ་
ཟད་བར་བའི་དྲི་བ་ཞུས་པའི་མདོའང་སྒྲ་ཇི་བཞིན་པ་མ་ཡིན་པར་ཐལ་ལོ། ། དེས་ན་རང་བཞིན་གྱིས་སྐྱེ་བ་མེད་

• 254 • དྲང་ངེས་རྣམ་འབྱེད་ཀྱི་དོགས་དཔྱོད།
- -------- - II
པར་གསུངས་ན། སྐྱེ་བ་མེད་པར་གསུངས་པས་ཁྱབ་སྟེ། རང་བཞིན་གྱིས་སྐྱེ་བ་དང་སྐྱེ་བ་གཉིས་ལ་ཁྱད་པར་མེད་
པའི་ཕྱིར་རོ། ། དེར་མ་ཟད་ཤེར་མདོར་སྐྱེ་བ་མེད་པར་གསུངས་པ་མིན་ན། གཞུང་ཉིད་ལས། ངོ་བོ་ཉིད་མེད་
པའི་ཚུལ་དེ་ལྟར་ཡིན་ན། སྐྱེ་བ་མེད་པ་སོགས་གང་ལ་དགོངས་ནས་གསུངས་ཤེ་ན། འདི་ནི་ངོ་བོ་ཉིད་མེད་པ་
དང་པོ་དང་ཐ་མ་ལ་དགོངས་ནས་གསུངས་ཏེ། ཞེས་དང་། སྐྱེ་འགག་མེད་པར་གསུངས་པ་གཞན་དབང་ལ་
དགོངས་པ་མིན་ལ། ཞེས་སོགས་ལན་དུ་མར་གསུངས་པ་དང་འགལ་བར་འགྱུར་བའི་ཕྱིར་ཟེར་བ་སོགས་ལ་བརྟག་
ཁ་ཅིག་གིས། དགོངས་འགྲེལ་ལས་ཤེར་མདོར་གཞན་དབང་སྐྱེ་བ་ངོ་བོ་ཉིད་མེད་པར་གསུངས་པའི་དགོངས་
གཞིར་དངོས་སུ་གསུངས་ཏེ། རྩོམ་འཕྲོར། དགོངས་འགྲེལ་ལས་གཞན་དབང་སྐྱེ་བ་ངོ་བོ་ཉིད་མེད་པར་གསུངས་
པའི་དགོངས་གཞིར་དངོས་སུ་བསྟན་པར་ཐལ། གཞན་དབང་སྐྱེ་བ་ངོ་བོ་ཉིད་མེད་པར་གསུངས་པའི་དགོངས་
གཞི་དངོས་སུ་བསྟན་པའི་ཕྱིར་ན། མ་ཁྱབ། རྟགས་གྲུབ་སྟེ། གཞན་དབང་དོན་དམ་པར་སྐྱེ་བ་མེད་པར་
གསུངས་པའི་དགོངས་གཞི་དངོས་སུ་གསུངས་པ་གང་ཞིག་གཞན་དབང་གི་སྐྱེ་བ་དོན་དམ་པར་མེད་པར་གསུངས་
པའི་དགོངས་གཞིའང་དངོས་སུ་བསྟན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག འོ་ན་ཤེར་མདོར་
གཞན་དབང་སྐྱེ་བ་ངོ་བོ་ཉིད་མེད་པར་གསུངས་པའི་དགོངས་གཞི་ཡོད་པར་ཐལ། ཁྱོད་ཀྱི་བཤད་ཚུལ་འཐད་པའི་
ཕྱིར། འདོད་ན། གཞན་དབང་སྐྱེ་བ་ངོ་བོ་ཉིད་མེད་པ་མ་ཡིན་པར་ཐལ། དེ་ལྟར་གསུངས་པ་དགོངས་གཞི་ཅན་
ཡིན་པའི་ཕྱིར། རྟགས་ཁས། འདོད་མི་ནུས་ཏེ། དེ་ལྟར་ན་གཞན་དབང་སྐྱེ་བ་ངོ་བོ་ཉིད་མེད་པ་ཡིན་པར་མདོ་
སྡེ་དགོངས་འགྲེལ་ལས་གསུངས་པ་དང་འགལ་ཞིང་། དེར་མ་ཟད་གཞུང་རང་ཉིད་དང་ཡང་འགལ་ལ། རང་གི་
ཡིག་ཆ་དང་ཡང་འགལ་བའི་ཕྱིར་རོ། ། གཞན་ཡང་། དགོངས་འགྲེལ་ལས། སྐྱེ་བ་ངོ་བོ་ཉིད་མེད་པ་གང་ཞེ་ན་
ཞེས་སོགས་ཀྱི་མདོ་ཡང་སྒྲ་ཇི་བཞིན་པ་མ་ཡིན་པར་ཐལ། གཞན་དབང་སྐྱེ་བ་ངོ་བོ་ཉིད་མེད་པ་ཡིན་པར་གསུངས་
པའི་ཕྱིར། འཁོར་གསུམ། གལ་ཏེ་ཤེར་མདོར་གཞན་དབང་སྐྱེ་བ་ངོ་བོ་ཉིད་མེད་པར་གསུངས་པས་དེ་སྒྲ་ཇི་
བཞིན་པ་མིན་ལ། དགོངས་འགྲེལ་ལས་གཞན་དབང་སྐྱེ་བ་ངོ་བོ་ཉིད་མེད་པ་ཡིན་པར་གསུངས་པས་དེ་སྒྲ་ཇི་
བཞིན་པ་ཡིན་ནོ་ཞེ་ན། འོ་ན་མེད་པ་ཡིན་ན། མེད་པས་མ་ཁྱབ། ཡོད་ན་ཡོད་པ་ཡིན་པས་མ་ཁྱབ། ཡོད་ན་
མེད་པ་མ་ཡིན་པས་མ་ཁྱབ་པར་ཐལ་ལོ། ། གཞན་དབང་སྐྱེ་བ་ངོ་བོ་ཉིད་དེ་ཡིན་པའི་ཕྱིར་ཏེ། མེད་པར་གསུངས་
པདང་མེད་པ་ཡིན་པར་གསུངས་པ་གཉིས་ལ་ཁྱད་པར་ཡོད་པའི་ཕྱིར་ཟེར་བ་སོགས་ལ་བརྟག ཁ་ཅིག་གིས།
སེམས་ཙམ་པས་དྲི་མ་སེམས་ཀྱི་རང་བཞིན་ལ་ཞུགས་པ་མེད་པར་འདོད་དེ་གསེར་ཕྲེང་ལས། སེམས་ཀྱི་རང་
བཞིན་གཤིས་ལ་ཅིར་ཡང་མ་གྲུབ་པའི་སྟོང་ཉིད་དེ་རྟོགས་པ་ན། ཐ་སྙད་སྒྱུ་མ་ལྟ་བུའི་འཛིན་པ་མཐའ་དག་ཞི་བར་
འགྱུར་ཞིང་། སྒྱུ་མ་ལྟ་བུའི་གཉེན་པོ་མཐའ་དག་སྐྱེ་བར་འགྱུར་བས་སེམས་ཀྱི་རང་བཞིན་དེ་ཉིད་ལ་ཀུན་རྫོབ་ཀྱི་

དྲང་ངེས་རྣམ་འབྱེད་ཀྱི་དོགས་དཔྱོད། • 255 •
ག མས་ས =
ངོས་ནས་སྒྲོ་བཏགས་ཏེ། འདི་ནི་རང་བཞིན་དུ་གནས་པའི་རིགས་སོ་ཞེས་འཇོག་གོ ། སེམས་ཙམ་པ་ནི།
སེམས་ཀྱི་རང་བཞིན་འོད་གསལ་བ་དེ་གཤིས་ལ་རང་གི་ངོ་བོས་དུས་ཐམས་ཅད་དུ་གྲུབ་ཅིང་དྲི་མ་དེ་དག་དེ་ལས་
གཉེན་པོས་འབྲལ་དུ་རུང་ལ་ཅི་ཙམ་བྲལ་བ་དེ་ཙམ་དུ་ཡོན་ཏན་མཐའ་དག་སྐྱེད་པར་འགྱུར་བས་དེ་གཉིས་ཀྱི་གཞི་
བྱེད་པས་ཆོས་ཉིད་རིགས་སུ་འདོད་དེ། སྔ་མ་ནི་རྒྱུན་འདི་དང་ཕྱི་མ་ནི་རྒྱུད་བླའི་བཤད་ཚོད་དུ་མཐོང་ངོ༌། ། དེ་
ལྟ་ན་ཆོས་ཉིད་རིགས་སུ་འདོད་པར་མཚུངས་ཀྱང་དྲི་མའི་སྦྱང་གཞི་བདེན་པར་འདོད་མི་འདོད་མི་འདྲ་བས་རིགས་
སུ་འཇོག་པའི་རྒྱུ་མཚན་མི་མཚུངས་སོ། ། དེའི་ཕྱིར་སེམས་ཙམ་གྱི་སྐབས་སུ་དྲི་མ་གདོད་མ་ནས་ཟད་པར་གསུངས་
པ་རྣམས་ཕྱིན་ཅི་ལོག་གི་རྒྱུ་མཚན་གྱིས་སྐྱེད་པས་གནས་ལུགས་ལ་མ་ཞུགས་པ་ཙམ་ལ་བཤད་ཀྱི། ངོ་བོ་ཉིད་མེད་
པར་སྨྲ་བ་ལྟར་བློས་བཏགས་པའི་མིང་ཙམ་དུ་མི་བཤད་དེ་འདྲེས་པར་འགྱུར་རོ། ། དྲི་མ་ཟད་མེད་སྐྱེ་མེད་ཀྱང་
ལུགས་ཕྱི་མ་འདིའི་ཁྱད་ཆོས་ཡིན་པས་འདི་ལྟར་ན་སྤང་བྱ་རང་བཞིན་མེད་པར་ཤེས་པ་ཙམ་ལ་སྤངས་པའི་ཐ་སྙད་
འདོགས་ཀྱི། སྤང་གཉེན་རྫས་ཐ་དད་དུ་བདེན་པར་མི་འདོད་དེ། སྒྱུ་མའི་གླང་པོས་སྒྱུ་མའི་གླང་པོ་གཞན་ཞིག་
ཕམ་པར་བྱས་པ་ལྟར་འདོད་པས་སོ། ། ཤིན་ཏུ་ཟབ་པའི་དབྱིངས་འདི་ཀུན་རྫོབ་ཉེ་བར་བཟུང་ནས་སྒྲོ་བཏགས་ཏེ་
རྣམ་བཞག་བྱས་པ་མ་ཤེས་པར་རང་རྒྱུད་དུ་གྲུབ་པར་བྱས་ནས་ཁ་ཅིག་གཅིག་དང་གཞན་ཐ་དད་དུ་འདོད་པ་
སོགས་ཀྱི་ཀུན་བཏགས་དུ་མ་ཞིག་སྣང་བ་ལ་ནི་བློ་ངལ་བ་ཙམ་ཞིག་འབྲས་བུར་འདུག་གོ ། གསུམ་པ་ནི། ཐེག་པ་
གསུམ་གྱི་རིགས་དང་། མ་ངེས་པའི་རིགས་དང་། རིགས་ཆད་པ་དང་ལྔར་ལང་གཤེགས་ལས་གསུངས་ཏེ། ཕྱི་མ་
ནི་གྲོལ་དཀའ་བ་ཙམ་ལ་དགོངས་ཀྱི་རིགས་གཏན་ཆད་མི་སྲིད་དེ། དྲི་མ་སྤང་དུ་མི་རུང་ན་སེམས་ཀྱི་རང་བཞིན་དུ་
ཐལ་བར་འགྱུར་ལ། དེ་ལྟ་ན་སྲིད་པ་ལས་བརྒལ་བ་མི་སྲིད་པར་འགྱུར་ཏེ། མེ་ལ་མེའི་ཚ་བ་བཞིན་ནོ། ། སེམས་
ཙམ་པ་རིགས་གཏན་ཆད་འདོད་ཅེས་གྲགས་ཀྱང་། དྲང་དོན་གྱི་མདོ་སྡེ་འགའ་ཞིག་ནས་བཤད་པ་དེ་དང་དེར་
རྣམ་པར་བཞག་པ་ཙམ་ཡིན་གྱི། ངེས་དོན་དུ་མི་བཞེད་དེ། འདོད་ན། སྒྲིབ་པ་སྤང་དུ་མི་རུང་བར་ཁས་ལེན་
དགོས་ན་དེ་ཡང་མི་འཐད་དེ། དྲི་མ་ཐམས་ཅད་གློ་བུར་བར་འདོད་པས་སོ། ། ཞེས་གསུངས་པའི་ཕྱིར། ཁྱབ་སྟེ།
དེ་ལྟར་གསུངས་པ་སློབ་དཔོན་ཤནྟི་པ་ལྟ་བུའི་ཆོས་ཉིད་རིགས་སུ་འདོད་པའི་ལུགས་གསུངས་པ་ཡིན་གྱི་ས་སྡེའི་
ལུགས་མ་ཡིན་ཏེ། ས་སྡེའི་ལུགས་ལ་ཆོས་ཉིད་རིགས་སུ་མི་འདོད་པའི་ཚུལ་དང་། རིགས་ལྔ་འདོད་ཚུལ་སོགས་
ཀུན་གཞིའི་དཀའ་འགྲེལ་དུ་གསུངས་ལ། དེས་ན་འདིར་བཤད་པ་ལྟར་ཆོས་ཉིད་རིགས་སུ་འདོད་ན་དྲི་མ་སེམས་
ཀྱི་རང་བཞིན་ལ་མ་ཞུགས་པས་གློ་བུར་བར་འདོད་དགོས་ལ། གཏན་ནས་རིགས་ཆད་འདོད་ན་དྲི་མ་སེམས་ཀྱི་
རང་བཞིན་ལ་ཞུགས་པས་གློ་བུར་བར་མི་འདོད་ཚུལ་ནི་གསེར་ཕྲེང་གི་ལུང་འདིར་ཤིན་ཏུ་གསལ་བའི་ཕྱིར། དེས་
ན་རྩོམ་འཕྲོ་ལས། ཐེག་བསྡུས་སོགས་སུའང་སེམས་རང་བཞིན་གྱིས་འོད་གསལ་བ་དང༌། དྲི་མ་སེམས་ཀྱི་རང་

• 256 •
 དྲང་ངེས་རྣམ་འབྱེད་ཀྱི་དོགས་དཔྱོད།
བཞིན་ལ་མ་ཞུགས་པར་གསུངས་པར་བཤད་པའི་དགོངས་པ་འཚོལ་དགོས་ཀྱི་གཏན་ནས་རིགས་ཆད་འདོད་ན།
དེ་ལྟར་ཁས་ལེན་མི་རུང་བ་ནི་བཤད་མ་ཐག་པ་ལྟར་རོ། ། གཞན་ཡང་། རྩོམ་འཕྲོར། སེམས་ཀྱི་རང་བཞིན་འོད་
གསལ་ཏེ། ། དྲི་མ་རྣམས་ནི་གློ་བུར་བ། ། ཞེས་དྲངས་ནས། ས་སྡེའི་ལུགས་དང་ཁྱད་པར་མེད་པར་སེམས་
རང་བཞིན་གྱིས་འོད་གསལ་བ་སྟོང་ཉིད་དུ་འདོད་པར་གསུངས་པ་མི་རིགས་ཏེ། རྣམ་འགྲེལ་རང་ལུགས་ལ་མཐར་
ཐུག་ཐེག་པ་གཅིག་ཏུ་གྲུབ་པར་འདོད་པས། ཆོས་ཉིད་རིགས་སུ་མི་འདོད་ནའང་རུང་མོད་ས་སྡེ་རྗེས་འབྲང་
རྣམས་ཀྱིས་དེ་ལྟར་ཁས་ལེན་མི་རུང་བ་ནི་སྔར་ལྟར་རོ། ། ཞེས་ཟེར་ན་དཔྱད་གཞི་ཆེ། གཞན་ཡང་། རྩོམ་འཕྲོར་
དྲི་མ་གློ་བུར་བ་ཡིན་པ་དང་། སེམས་རང་བཞིན་གྱིས་འོད་གསལ་བ་དང་། སེམས་ཀྱི་ངོ་བོ་དྲི་མས་བསླད་པ་དང་
བྲལ་བ་ཆོས་ཉིད་ཡིན་པའི་ཤེས་བྱེད་དུ། ཆུ་ཁམས་གསེར་དང་ནམ་མཁའི་ཞེས་སོགས་དྲངས་ནས་བཤད་པའང་མི་
འཐད་དེ། ལུང་དེ་དག་ནི་ཆོས་ཉིད་རྒྱས་བཤད་ཀྱི་སྐབས་ཀྱི་གཞུང་ཡིན་པར་རྩོམ་འཕྲོ་རང་ཉིད་ལས་བྱུང་བས།
ཆོས་ཉིད་རང་གི་ངོ་བོ་དྲི་མས་དག་པར་གསུངས་པ་ཙམ་ཡིན་གྱི། སེམས་ཀྱི་ངོ་བོ་ལ་དེ་ལྟར་གསུངས་པ་མིན་ལ།
གལ་ཏེ་སེམས་ཀྱི་ངོ་བོ་ལ་སྦྱར་ནའང་སེམས་ཀྱི་དོན་དམ་པའི་ངོ་བོའམ་ཐར་པ་ཐོབ་ངེས་ཀྱི་གང་ཟག་གི་སེམས་ལྟ་བུ་
ལ་སྦྱར་དགོས་ཀྱི་གང་ཟག་ཐམས་ཅད་ལ་མ་ཡིན་པའི་ཕྱིར་རོ། ། དེས་ན་རྩོམ་འཕྲོར། དྲི་མ་སེམས་ཀྱི་རང་བཞིན་
ལ་མ་ཞུགས་པ་དེ་ཆོས་ཉིད་དུ་བཤད་ཚུལ་གཞན་ཡང་ཡོད་དེ། རྣམ་འགྲེལ་ཐར་ལམ་གསལ་བྱེད་ལས། སེམས་ལ་
བདག་འཛིན་གྱི་མུན་པ་བབ་པ་དེས་རང་བཞིན་ལ་མ་ཞུགས་པའི་དོན་ཏེ། ཞུགས་ན་བདག་འཛིན་གྱི་འཛིན་
སྟངས་སེམས་གྱི་གནས་ལུགས་ལ་ཇི་ལྟར་ཡོད་པ་ཞེས་སོགས་ཐར་ལམ་གསལ་བྱེད་དྲངས་ནས། བདག་འཛིན་དེའི་
ཞེན་ཡུལ་དོན་གྱི་སྡོད་ལུགས་སུ་སོང་མ་སོང་ལ་གསུངས་པས། དེས་བཟུང་བ་ལྟར་མ་གྲུབ་པ་དྲི་མ་རང་བཞིན་ལ་མ་
ཞུགས་པའི་དོན་དུ་གསལ་བར་བསྟན་པའི་ཕྱིར། ཞེས་བཤད་པའང་དཔྱད་དགོས་པ་ཞིག་ཡིན་ཏེ། སྔར་དྲངས་
པའི་གསེར་ཕྲེང་གི་གཞུང་ལྟར་ན་གཏན་ནས་རིགས་ཆད་འདོད་མཁན་ལ་དྲི་མ་སེམས་ཀྱི་རང་བཞིན་ལ་ཞུགས་པ་
ཡོད་པར་འདོད་པ་ཞིག་དགོས་ཤིང་། དེ་ལྟར་འདོད་མཁན་ཡང་ས་སྡེ་རྗེས་འབྲང་གི་སེམས་ཙམ་པ་དང་། གཞུང་
ཡང་ལང་གཤེགས་དང་། མདོ་རྒྱན་ས་སྡེ་རྣམས་ཡིན་ཞིང་། ཐར་ལམ་གསལ་བྱེད་དྲངས་མ་ཐག་པ་ལྟར་ན་གསེར་
ཕྲེང་གི་བཤད་ཚུལ་དེ་དང་མི་མཐུན་པས། བཤད་སྲོལ་རྣམ་པར་དག་པ་དུ་མ་ཡོད་ན་གཅིག་རང་ལུགས་སུ་བྱས་
ནས་གཞན་ཡལ་བར་དོར་ན་མཁས་པའི་བཞད་གད་ཀྱི་གནས་སུ་འགྱུར་བའི་ཕྱིར་རོ། ། དེར་མ་ཟད་ཐར་ལམ་
གསལ་བྱེད་ཀྱི་གཞུང་དོན་བཤད་ཚུལ་ཡང་མི་རིགས་ཏེ། སེམས་ལ་དམིགས་པའི་བདག་འཛིན་དེས་བཟུང་བ་ལྟར་
མ་གྲུབ་པ་སེམས་ཀྱི་ངོ་བོ་དྲི་མས་མ་བསླད་པའི་དོན་དུ་རྩོམ་འཕྲོར་གསུངས། དེ་ལྟ་ན་བདག་འཛིན་ལ་དམིགས་
པའི་བདག་འཛིན་དེས་བཟུང་བ་ལྟར་མ་གྲུབ་པ་བདག་འཛིན་གྱི་ངོ་བོ་དྲི་མས་མ་བསླད་པའི་དོན་དུ་ཐལ་ལོ། །

དྲང་ངེས་རྣམ་འབྱེད་ཀྱི་དོགས་དཔྱོད། : 257 •
འདོད་ན། བདག་འཛིན་གྱི་རང་བཞིན་འོད་གསལ་བ་དང་། བདག་འཛིན་གྱི་ངོ་བོ་དྲི་མས་མ་བསླད་པ་ཆོས་ཉིད་
དུ་ཐལ་ལོ། ། གལ་ཏེ་དེ་སྒྲིབ་པ་ཡིན་པས་མི་འདྲ་ཞེ་ན། བུམ་པ་ལ་དེ་ལྟར་དུ་ཐལ་ལོ། ། ལན་གྱིས་ཟློག་པ་མི་ནུས་
པའི་ཐལ་འགྱུར་རོ། ། གཞན་ཡང་། རྩོམ་འཕྲོར། གནས་ལུགས་ཀྱི་ངོ་བོ་བསྒྲིབས་པའི་དྲི་མ་ལམ་གྱི་སྟོབས་ཀྱིས་
ཟད་ཆའི་འགོག་བདེན་དེ་སྟོང་ཉིད་མ་ཡིན་པར་ཐལ། གནས་ལུགས་ཁོ་རང་གི་བདག་ཉིད་སློང་བྱེད་ཀྱི་དྲི་མ་
གདོད་ནས་ཟད་པ་དེ་ཆོས་ཉིད་མ་ཡིན་པའི་ཕྱིར། རྟགས་ཁས། ཁྱབ་སྟེ། དེ་གཉིས་ལས་ཕྱི་མ་ཆོས་ཉིད་དུ་
འཇོག་པ་ལ་དོགས་པའང་ཆེར་མེད་ལ། སྔ་མ་ནི་ལམ་གྱི་སྟོབས་ཀྱིས་ཡིན་ཞིང་ཆོས་ཉིད་ནི་བཅོས་མ་མ་ཡིན་པ་ཞིག་
དགོས་སྙམ་ནས་རང་རྒྱུད་པ་སོགས་འགོག་བདེན་ཆོས་ཉིད་མ་ཡིན་པར་བཞེད་པ་དང་། སེམས་ཙམ་པས་དྲི་མ་
ཟད་པ་ལམ་གྱི་སྟོབས་ཀྱིས་ཡིན་ཀྱང་གང་གི་ངོ་བོར་ཟད་པའི་ཆོས་དབྱིངས་ནི་ནམ་ཡང་འགྱུར་ལྡོག་མེད་པས་སེམས་
ཀྱི་རང་བཞིན་གདོད་ནས་གནས་པ་དེ་ཡིན་པས་སྐྱོན་མེད་པར་སྨྲ་སྟེ་འདིར་ཡང་རྟག་པ་རྟག་པའི་དུས་དང་ཐེར་
ཟུག་ཐེར་ཟུག་གི་དུས་སུ་རྣམ་པར་གནས་པའི་རྒྱུ་མཚན་གྱིས་སྐྱེ་འགག་མེད་ཅིང་ཀུན་ཉོན་དང་བྲལ་བས་རང་བཞིན་
གྱི་མྱང་འདས་སུ་གསུངས་པའི་ཞེས་སོགས་གསུངས་པའང་མི་འཐད་དེ། རང་རྒྱུད་པ་སོགས་ཀྱིས་འགོག་བདེན་
ཀུན་རྫོབ་བདེན་པར་མི་འདོད་པའི་ཕྱིར་ཏེ། ཐལ་འགྱུར་བ་དང་སེམས་ཙམ་པས་འདི་ལྟར་མི་འདོད་ལ་ཉན་ཐོས་
སྡེ་བ་སྐབས་འདིར་འོང་དོན་མེད་ལ་དེ་ལྟར་ན་སོགས་སྒྲ་སྨོས་པའི་དགོས་པ་མེད་པའི་ཕྱིར་དང་། རང་རྒྱུད་པ་ཁོ་
ནའི་དབང་དུ་བྱས་ནའང་འགོག་བདེན་ལ་དེ་བཞིན་ཉིད་ཀྱིས་ཁྱབ་པར་འདོད་པ་དབུ་སེམས་ཀུན་མཐུན་པའི་སྟོང་
ཐུན་ལས་གསུངས་པས་བསྙོན་དུ་མེད་ལ། རྩོམ་འཕྲོ་སྔར་དྲངས་ཟིན་པ་དང་། གསེར་ཕྲེང་ལས། འགོག་བདེན་
ལ་དེ་བཞིན་ཉིད་ཡིན་མིན་གཉིས་ཡོད་པར་གསུངས་ཤིང་། སྟོང་ཉིད་བཅུ་དྲུག་གློ་བུར་གྱི་དྲི་མ་དང་བྲལ་བ་འགོག་
བདེན་དུ་གསུངས་པ་རྣམས་དོན་བདུན་ཅུའི་དོགས་དཔྱོད་ལས་བཀོད་པ་ལྟར་ཡིན་པའི་ཕྱིར། སེམས་ཙམ་པས་
འགོག་བདེན་དོན་དམ་བདེན་པར་འདོད་པར་བཤད་པའང་མི་འཐད་དེ། དེའི་ལུགས་ལ་འགོག་བདེན་ལ་གཉིས་
ཡོད་པར་ཡིག་ཆར་གསུངས་པ་སྔར་བཀོད་པའི་ཕྱིར་དང་། ཁྱད་པར་དུ་སེམས་ཙམ་པས་སེམས་ཀྱི་རང་བཞིན་
གདོད་ནས་གནས་པ་འགོག་བདེན་ཡིན་པར་འདོད་ཅེས་བཤད་པ་ནི་གཏན་ནས་མི་རིགས་ཏེ། གཞན་དུ་ན་འགོག་
བདེན་སོ་སྐྱེ་ལ་ཡོད་པར་ཐལ་བའི་ཕྱིར་རོ། ། གལ་ཏེ་གདོད་ནས་ཡོད་པའི་དེ་དྲི་མ་དང་བྲལ་བའི་ཚེ་འགོག་བདེན་
དུ་འགྱུར་བའི་ཕྱིར་སྐྱོན་མེད་ཅེ་ན། དེ་ལྟ་ན་དེའི་དེ་དང་། དེ་དྲི་མ་དང་བྲལ་བ་གཉིས་ཀ་འགོག་བདེན་དུ་འདོད་
དགོས་ཏེ། གསེར་ཕྲེང་ལྟར་ཁས་ལེན་དགོས་སོ། ། གལ་ཏེ་མཐོང་སྤང་དང་བྲལ་བའི་ཆོས་ཉིད་ཀྱི་སྟོང་ཉིད་
འགོག་བདེན་ཡིན་ཀྱང་སྟོང་ཉིད་མཐོང་སྤང་དང་བྲལ་བ་འགོག་བདེན་མིན་ཞེ་ནའང་མི་རིགས་ཏེ། རང་གི་ཡིག་
ཆ་དང་འགལ་ལ། གསེར་ཕྲེང་སོགས་དང་འགལ་བའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག་ན་རེ། གང་

• 258 •
 དྲང་ངེས་རྣམ་འབྱེད་ཀྱི་དོགས་དཔྱོད།
ཟག་གི་བདག་མེད་ཡོངས་གྲུབ་ཡིན་ཏེ། གང་ཟག་གི་བདག་མེད་ཡོངས་གྲུབ་མིན་པར་དཀའ་འགྲེལ་ལས་གསུངས་
ཀྱང་དེ་གསུངས་པ་པོའི་དགོངས་པ་མིན་པར་ཡིག་ཆར་གསུངས་པའི་ཕྱིར། རྩོམ་འཕྲོར། ཡོངས་གྲུབ་ཀྱི་མཚན་
ཉིད་ལ་སྟོང་ཐུན་ལས། བདག་འཛིན་གཉིས་ཀྱིས་ཀུན་བཏགས་པ་ལྟར་གྱིས་སྟོང་པའི་དེ་བཞིན་ཉིད་ཅེས་གསུངས་
ལ། དཀའ་འགྲེལ་ལས། དེ་ལྟར་སྟོང་ཐུན་དུ་གསུངས་ཀྱང་ཆོས་ཀྱི་བདག་མེད་མ་གཏོགས་གང་ཟག་གི་བདག་
མེད་ཡོངས་གྲུབ་མཚན་ཉིད་པ་མ་ཡིན་ཞེས་གསུངས་ནའང་། ཡིག་ཆར་སྒྲས་ཟིན་དེ་ཉིད་རྩོམ་པ་པོའི་བཞེད་པ་
དངོས་མིན་པར་གསུངས་ཤིང་་། ;，
 གྲུབ་མཐའ་རྩ་བར། བདག་གཉིས་བཏགས་པས་སྟོང་པ་ཡོངས་གྲུབ་སྟེ། ཞེས་
པ་རྩ་འགྲེལ་གྱིས་ཀྱང་སྟོང་ཐུན་བཞིན་གསུངས་པས། རང་ལུགས་བདག་མེད་གཉིས་ཀ་ཡོངས་གྲུབ་ཏུ་བྱེད་དགོས་
ཏེ། ཞེས་གསུངས་པའི་ཕྱིར་ཟེར། ཡང་ཁ་ཅིག ཁྱོད་ཀྱི་བཤད་ཚུལ་དེ་མི་འཐད་པར་ཐལ། ། བདག་མེད་ཙམ་
དང་གང་ཟག་གི་བདག་མེད་སྤྱི་ལྡོག་ཡོངས་གྲུབ་མིན་པར་གསུངས་པ་གང་ཞིག གང་ཟག་གི་བདག་མེད་ཕྲ་མོ་
ཡོངས་གྲུབ་ཏུ་གསུངས་པའི་ཕྱིར། དང་པོ་དེར་ཐལ། ཡིག་ཆར། སྟོང་ཐུན་ལས། གང་ཟག་གི་བདག་མེད་དོན་
དམ་པ་མ་ཡིན་པ་དང་། དེ་དཔྱོད་བྱེད་ཀྱི་རིགས་པ་ཀུན་རྫོབ་དཔྱོད་བྱེད་ཀྱི་རིགས་པར་འདོད་གསུངས་པའང་
གང་ཟག་གི་བདག་མེད་ཙམ་མམ། གང་ཟག་གི་བདག་མེད་སྤྱི་ལྡོག་ལ་དགོངས་པར་ཡང་མངོན་ཏེ། གང་ཟག་གི་
བདག་མེད་ཙམ་མཚན་ཉིད་ཚང་བ་རྟོགས་ཀྱང་རང་རྐྱ་ཐུབ་པའི་རྫས་ཡོད་ཀྱི་བདག་མེད་རྟོགས་མི་དགོས་པའི་ཕྱིར།
དེར་ཐལ། གང་ཟག་རྟག་གཅིག་རང་དབང་ཅན་གྱིས་སྟོང་པར་རྟོགས་པ་དེས་ཀྱང་གང་ཟག་གི་བདག་མེད་ཙམ་
མཚན་ཉིད་ཚང་བར་རྟོགས་པའི་ཕྱིར། ཞེས་དང་། འདི་ལྟར་ན་གང་ཟག་གི་བདག་འཛིན་རགས་པ་གང་ཟག་གི་
བདག་འཛིན་དུ་ཁས་ལེན་དགོས་ཏེ། གང་ཟག་གི་བདག་མེད་རགས་པ་རྟོགས་པས་ཀྱང་གང་ཟག་གི་བདག་མེད་
རྟོགས་འདུག་པའི་ཕྱིར། ཞེས་གསུངས་པའི་ཕྱིར། རྟགས་གཉིས་པ་དེར་ཐལ། ཡིག་ཆར། གང་ཟག་གི་བདག་
མེད་ཕྲ་མོ་དེ་དོན་དམ་བདེན་པ་ཡིན་པར་ཐལ། ནས། རང་ལུགས་ལ་འདིར་མ་ཁྱབ། སོགས་དང་། གཞན་
ཡང་། གང་ཟག་གི་བདག་མེད་ཕྲ་མོ་ཡོངས་གྲུབ་ཡིན་པར་ཐལ། དེ་བཞིན་ཉིད་དང་དོན་དམ་པ་དང་། སྟོང་
ཉིད་དང༌། ཟབ་རྒྱས་གཉིས་སུ་ཕྱེ་བའི་ཟབ་པ་རྣམས་ཡིན་པའི་ཕྱིར་ཏེ། ཞེས་གསུངས་པའི་ཕྱིར། ཁྱབ་སྟེ།
གང་ཟག་གི་བདག་མེད་སྟོང་ཉིད་མིན་ལ། གང་ཟག་གི་བདག་མེད་ཕྲ་མོ་ཡོངས་གྲུབ་ཡིན་པར་ཡིག་ཆར་ལན་དུ་
མར་གསུངས་པའི་ཕྱིར་རོ། ། དེས་ན་སྤྱིར་གང་ཟག་གི་བདག་མེད་སྟོང་ཉིད་དུ་ཁས་བླངས་ན་གནོད་བྱེད་ཡིག་ཆར་
བྱུང་བ་ལྟར་ལ། དེ་སྟོང་ཉིད་ཡིན་པའི་སྒྲུབ་བྱེད་དང་། དེ་སྟོང་ཉིད་མ་ཡིན་པ་ལ་གནོད་བྱེད་ཅི་ཡོད་སྟོན་ཅིག་
གཞན་ཡང་། ཡིག་ཆར་རྩོམ་པ་པོའི་བཞེད་པ་མིན་པར་གསུངས་པའང་ཕྲ་མོ་ལ་ཡིན་གྱི་གང་ཟག་གི་བདག་མེད་
ཙམ་མ་ཡིན་པའི་ཕྱིར་ཏེ། ཡིག་ཆར། དཀའ་འགྲེལ་ལས། གང་ཟག་གི་བདག་མེད་ཕྲ་མོ་ཡོངས་གྲུབ་མ་ཡིན་པར་

• 259 •
དྲང་ངེས་རྣམ་འབྱེད་ཀྱི་དོགས་དཔྱོད།
བཟམམ ས་ས་ས ཡས་མཁ
མདོ་འདིས་བསྟན་གསུངས་པའང་དམ་པ་དེའི་བཞེད་པ་མ་ཡིན་སྙམ་སྟེ་དཔྱད་དོ། ། ཞེས་གསུངས་པའི་ཕྱིར།
དེས་ན་རྩོམ་འཕྲོར། རྗེ་ཡབ་སྲས་ཀྱི་གསུང་རབ་དང་། ཀུན་མཁྱེན་བླ་མའི་ཡིག་ཆ་གང་དང་ཡང་མི་མཐུན་པའི་
བཤད་ཚུལ་བཀོད་པ་འདི་རྗེ་གུང་ཐང་འཇམ་པའི་དབྱངས་ཀྱི་དགོངས་པ་དངོས་མ་ཡིན་པའི་ཕྱིར་ཟེར། གཞན་
ཡང་། ཡིག་ཆར། ། སེམས་ཙམ་པ་སོགས་ཀྱིས་མུ་སྟེགས་པས་ཀུན་བཏགས་པའི་གང་ཟག་གི་བདག་མེད་པ་བསྒོམ་
པས་ཀྱང་གང་ཟག་གི་བདག་འཛིན་ལྷན་སྐྱེས་སྤོང་ནུས་པར་འདོད་པའི་ཕྱིར། ཞེས་བཤད་པ་ལྟར་ཁས་ལེན་མི་
རིགས་པར་ཐལ། ཡིག་ཆའི་བཤད་ཚུལ་དེ་བདག་མེད་ཕྲ་མོ་མ་ཟད་མུ་སྟེགས་པས་ཀུན་བཏགས་པའི་བདག་མེད་
རྟོགས་པས་ཀྱང་ཞེས་པ་ཡིན་ལ། དེ་ལྟ་མིན་ཀྱང་སྒྲ་དོན་མེད་དུ་འགྱུར་ཞིང་། དེ་ལྟར་ན་དེ་འདྲ་བའི་བདག་མེད་
དེ་རྟག་གཅིག་རང་དབང་ཅན་གྱི་བདག་མེད་ལ་བྱེད་དགོས་ལ། འདི་བསྒོམ་པས་བདག་འཛིན་ལྷན་སྐྱེས་སྤོང་མི་
ནུས་པར་དངོས་སྨྲས་པ་ཕལ་ཆེར་གྱིས་འདོད་པའི་ཕྱིར་ཏེ། དེ་བདག་མེད་རགས་པ་ཡིན་པའི་ཕྱིར་ཏེ། རྟག་
གཅིག་རང་དབང་ཅན་གྱི་བདག་གིས་སྟོང་པ་བདག་མེད་ཕྲ་མོར་འདོད་པའི་དངོས་སྨྲ་བ་འགའ་ཞིག་ཡོད་པར་སྟོང་
ཐུན་ལས་གསུངས་པ་སྔར་དྲངས་ནས་དོགས་དཔྱོད་ཀྱང་བཀོད་ཟིན་པའི་ཕྱིར་ཟེར། གཞན་ཡང་། རྩོམ་འཕྲོར།
དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་གཉིས་སྤྱིར་སྟོང་ཉིད་བཅུ་དྲུག་གི་
གྲངས་ཡིན་ཀྱང་། ཞེས་གསུངས་པ་ལྟར་ཁས་ལེན་མི་རིགས་ཏེ། སྟོང་ཉིད་བཅུ་དྲུག་འདྲེན་ཚེ་དེ་གཉིས་བགྲང་མི་
དགོས་པའི་ཕྱིར་ཏེ། དངོས་པོ་མེད་པའི་ངོ་བོ་ཉིད་སྟོང་པ་ཉིད་དེ་སྟོང་ཉིད་བཅུ་དྲུག་གི་གྲངས་ཡིན་ཀྱང་། དངོས་
པོ་མེད་པ་སྟོང་པ་ཉིད་དེ་མ་ཡིན་པའི་ཕྱིར་ཏེ། ནང་སྟོང་པ་ཉིད་ནས་དངོས་པོ་མེད་པའི་ངོ་བོ་ཉིད་སྟོང་པ་ཉིད་ཀྱི་
བར་ནི་སྟོང་ཉིད་བཅུ་དྲུག་དང་། དངོས་པོ་སྟོང་པ་ཉིད་སོགས་བཞི་ནི་སྟོང་ཉིད་ཉི་ཤུའི་གྲངས་ཡིན་ཀྱང་། བཅུ་
དྲུག་གི་གྲངས་མིན་ལ། སྟོང་ཉིད་བཞི་འདྲེན་ན་དེ་བཞི་བགྲང་དགོས་པའི་ཕྱིར་ཏེ། འགྲེལ་པར། ནང་དང་།
ཕྱི་དང་། གཉིས་ཀ་དང༌། སྟོང་བ་དང་། ཆེན་པོ་དང་། དོན་དམ་པ་དང་། འདུས་བྱས་དང་། འདུས་མ་བྱས་
ན་
དང་། མཐའ་ལས་འདས་པ་དང་། ཐོག་མ་དང་ཐ་མ་མེད་པ་དང་། དོར་བ་མེད་པ་དང་། རང་བཞིན་དང་།
ཆོས་ཐམས་ཅད་དང་། མཚན་ཉིད་དང་། མི་དམིགས་པ་དང་། དངོས་པོ་མེད་པའི་ངོ་བོ་ཉིད་དང་། དངོས་པོ་
དང༌། དངོས་པོ་མེད་པ་དང༌། རང་གི་ངོ་བོ་དང་། གཞན་གྱི་ངོ་བོ་སྟོང་པ་ཉིད་ཀྱི་བྱེ་བྲག་གིས་རྣམ་པ་ཉི་
ཤུའོ། ། ཞེས་གསུངས་པའི་ཕྱིར། ཁྱབ་སྟེ། དེའི་དང་པོ་བཅུ་དྲུག་སྟོང་ཉིད་བཅུ་དྲུག་དང་། ཐ་མ་བཞི་ནི་སྟོང་
ཉིད་བཞི་དང་། མདོར་བསྡུས་ན་བདག་མེད་ཕྲ་མོ་གཉིས་ཞེས་དབུ་མའི་ཡིག་ཆར་གསུངས་ལ། བཅུ་དྲུག་ཏུ་དབྱེ་
ཚུལ་དེ་ལྟར་ཡིན་པའང་རྗེ་ཡབ་སྲས་ཀུན་མཐུན་པའི་ཕྱིར། དེས་ན་དངོས་པོ་མེད་པ་སྟོང་པ་ཉིད་དང་། དངོས་པོ་
མེད་པའི་ངོ་བོ་ཉིད་སྟོང་པ་ཉིད་གཉིས་ནི་དབུས་མཐའ་རྩ་འགྲེལ་ནས་བཤད་པའི་སྟོང་ཉིད་བཅུ་དྲུག་གི་གྲངས་ཡིན་

• 260 • དྲང་ངེས་རྣམ་འབྱེད་ཀྱི་དོགས་དཔྱོད།
མ =
ཀྱང་སྤྱིར་དེ་མ་ཡིན་པའི་ཕྱིར་རོ། ། གཞན་ཡང་། རྩོམ་འཕྲོར། དབྱེ་གཞི་བདག་མེད་གཉིས་དང་། དབྱེ་ཆོས་
སྟོང་ཉིད་བཅུ་བཞི་པོ་དེ་ཐམས་ཅད་ཀྱང་རང་གི་ངོ་བོ་དགག་བྱ་བཀག་ཙམ་དུ་འཇོག་དགོས་པར་ཤེས་པའི་ཕྱིར་
དངོས་པོ་མེད་པ་སྟོང་པ་ཉིད་དང་། ཡང་དེ་དགག་བྱ་དངོས་པོ་མེད་ཙམ་ལ་བཞག་པ་ན་གཏན་མེད་དུ་འགྱུར་རམ་
སྙམ་པ་ལ། དགག་བྱ་བཅད་ཙམ་དེ་ཉིད་རྣམ་དག་ལམ་གྱི་དམིགས་པ་མཐར་ཐུག་ཏུ་ཡོད་པར་གོ་བའི་ཕྱིར་དངོས་
པོ་མེད་པའི་ངོ་བོ་ཉིད་བཞག་པ་ཡིན་པའི་ཕྱིར། ཞེས་གསུངས་པ་མི་འཐད་པའི་ཕྱིར་ཏེ། སྟོང་པ་ཉིད་ཀྱི་དབྱེ་
བའང་ཡིན་དེ་དང་ཁྱབ་ཆེ་ཆུང་མེད་པའང་ཡིན་པའི་གཞི་མཐུན་པ་མེད་པའི་ཕྱིར། འབྲས་རང་མ་དམིགས་པའི་
རྟགས་ཡང་དག་གསུམ་པོ་རྟགས་ཡང་དག་གི་དབྱེ་བར་མི་རིགས་པ་བཞིན་ཡིན་པའི་ཕྱིར། དེས་ན་དབུས་མཐར་
སྟོང་ཉིད་བཅུ་དྲུག་གསུངས་པའི་དང་པོ་བཅུ་བཞི་ནི་དབྱེ་བ་དང་། ཐ་མ་གཉིས་ནི་དབྱེ་གཞིར་བྱ་དགོས་ཏེ། དེ་
ལ་བདག་མེད་ཕྲ་མོ་གཉིས་འཇོག་དགོས་པ་རྩ་འགྲེལ་གཉིས་ཀར་གསལ་བ་རྩོམ་འཕྲོར་ལུང་དྲངས་པ་ལྟར་ཡིན་པའི་
ཕྱིར་ཏེ། དེས་ན་དབུས་མཐར་སྟོང་ཉིད་བཅུ་དྲུག་གསུངས་པ་བཅུ་དྲུག་པོ་སྟོང་ཉིད་ཀྱི་དབྱེ་བར་མི་རུང་བའི་ཕྱིར།
སྟོང་ཉིད་ཐམས་ཅད་དངོས་པོ་མེད་པ་སྟོང་པ་ཉིད་དང་། དངོས་པོ་མེད་པའི་ངོ་བོ་ཉིད་སྟོང་པ་ཉིད་གཉིས་ཀ་ཡིན་
དགོས་པའི་ཕྱིར་ཏེ། རྩོམ་འཕྲོའི་བཤད་ཚུལ་དེའི་ཕྱིར། དེས་ན་ཕར་ཕྱིན་རྩ་འགྲེལ་ལས་བཤད་པའི་དེ་བཅུ་དྲུག་
དང་། དབུས་མཐའ་རྩ་འགྲེལ་ལས་བཤད་པའི་དེ་བཅུ་དྲུག་མི་འདྲ་སྟེ། མི་དམིགས་པ་སྟོང་པ་ཉིད་དང་པོའི་
གྲངས་གཅིག་ཏུ་འདྲེན་ཞིང་། གཉིས་པའི་དེ་མིན་ལ། དངོས་པོ་མེད་པ་སྟོང་པ་ཉིད་ནི་གཉིས་བའི་གྲངས་ཡིན་
ཡང་། དང་པོའི་དེ་མ་ཡིན་པའི་ཕྱིར། འདི་ལ་ཁ་ཅིག་དངོས་པོ་མེད་པ་སྟོང་པ་ཉིད་དང་མི་དམིགས་པ་སྟོང་པ་
ཉིད་ནི་མིང་སོ་སོ་བ་ཡིན་ཀྱང་དོན་གཅིག་པས་སྐྱོན་མེད་ཟེར། དེ་ཡང་མི་འཐད་དེ། དེ་གཉིས་མི་འདྲ་བར་གསེར་
ཕྲེང་ལས། སྟོང་ཉིད་བཅུ་དྲུག་ལ་རང་གི་མཚན་ཉིད་སྟོང་པ་ཉིད་ཀྱི་སྟེང་དུ་དངོས་པོ་མེད་པ་སྟོང་པ་ཉིད་དང་
དངོས་པོ་མེད་པའི་ངོ་བོ་ཉིད་སྟོང་པ་ཉིད་བགྲང་རྒྱུ་ཡིན་པ་ལ། དང་པོ་དོར་ནས་མི་དམིགས་པ་སྟོང་པ་ཉིད་བགྲང་
བ་ནི་རྩ་བ་དང་འགལ་ལོ། ། ཞེས་གསུངས་པའི་ཕྱིར་ཟེར་བ་སོགས་ལ་དཔྱད་དགོས། ཁ་ཅིག་ན་རེ། གཟུགས་
ནས་རྣམ་མཁྱེན་གྱི་བར་གྱི་ཆོས་རེ་རེའི་མཚན་ཉིད་གསུམ་གསུམ་གྱི་འཇོག་ཚུལ་ནི། གཟུགས་ནས་རྣམ་མཁྱེན་གྱི་
བར་གྱི་ཆོས་རྣམས་རང་རང་གི་སྟེང་གི་གཞན་དབང་དང་། དེ་རྣམས་རང་འཛིན་རྟོག་པའི་ཞེན་གཞིར་རང་གི་
མཚན་ཉིད་ཀྱིས་གྲུབ་པའམ། གྲུབ་པར་སྒྲོ་བཏགས་པ་རྣམས་ནི་དེ་རེ་རེའི་ཀུན་བཏགས་དང་། གཞན་དབང་དེ་
རྣམས་ཀུན་བཏགས་དེ་རྣམས་ཀྱིས་སྟོང་བ་རྣམས་ཆོས་དེ་རེ་རེའི་ཡོངས་གྲུབ་ཏུ་འཇོག་དགོས་ཏེ། དེ་ལྟར་ཏུ་ཀུན་
མཁྱེན་བླ་མའི་ཡིག་ཆ་དང་དཀའ་འགྲེལ་རྩོམ་འཕྲོ་སོགས་དུ་མར་གསུངས་པའི་ཕྱིར་ཟེར། ཡང་ཁ་ཅིག བཤད་
ཚུལ་དེ་ནི་སྔ་མའི་ཁས་ལེན་གྱི་རྒྱུན་བཀོད་པ་ཙམ་མ་གཏོགས། དམ་པ་དེ་རྣམས་ཀྱི་དགོངས་པ་མ་ཡིན་ཏེ། དེ་

དྲང་ངེས་རྣམ་འབྱེད་ཀྱི་དོགས་དཔྱོད། • 261 •
ལྟར་ཁས་བླངས་ན་འགལ་འདུའི་ཕུང་བོར་འགྱུར་བའི་ཕྱིར་ཏེ། དེའི་ནང་གི་འདུས་མ་བྱས་ཀྱི་ཆོས་རྣམས་རང་
རང་གི་སྟེང་གི་གཞན་དབང་མ་ཡིན་པའི་ཕྱིར་ཏེ། ནམ་མཁའ་ནམ་མཁའ་སྟེང་གི་གཞན་དབང་མ་ཡིན་པའི་ཕྱིར་
ཏེ། ནམ་མཁའ་ནམ་མཁའི་གཞན་དབང་ཡིན་ཚུལ་མེད་པའི་ཕྱིར་ཏེ། སྤྱིར་གཞན་དབང་ནི་རྒྱུ་རྐྱེན་གཞན་གྱི་
དབང་གིས་བྱུང་བ་ཡིན་པས་གཞན་དབང་དུ་འཇོག་དགོས་ལ། ནམ་མཁའ་ནམ་མཁའི་སྟེང་དུ་དེ་ལྟར་འཇོག་ཚུལ་
མེད་ལ། དེ་ལས་གཞན་ནམ་མཁའི་སྟེང་གི་གཞན་དབང་དུ་འཇོག་ཚུལ་མེད་པའི་ཕྱིར། མ་གྲུབ་ན། དེ་དེའི་སྟེང་
གི་གཞན་དབང་ཡིན་ཚུལ་ཇི་ལྟར་ཡིན་སོམས་ཤིག་དང་ཤོད་ཅིག གལ་ཏེ་རང་སྟེང་གི་སྟོང་པ་ཉིད་ཀྱི་སྟོང་གཞི་
ཡིན་པས་དེ་དེའི་གཞན་དབང་དུ་འཇོག་ཅེ་ན། དེ་དེའི་སྟེང་གི་གཞན་དབང་ཞེས་པའི་དོན་མ་ཚང་བའི་ཕྱིར། མ་
གྲུབ་ན། དེ་དེའི་གཞན་དབང་ཡིན་ཞེས་པའི་ཚིག་ཟུར་གྱི་གཞན་དང་། དབང་ཞེས་པའི་དོན་ཞོག གཞན་ཡང་།
ནམ་མཁའ་ནམ་མཁའི་གཞན་དབང་མ་ཡིན་པར་ཐལ། དེ་ལྟར་དུ་ལུང་རིགས་གང་གིས་ཀྱང་སྒྲུབ་མི་ཐུབ་པའི་
ཕྱིར། རྒྱ་བོད་ཀྱི་གཞུང་གང་ནས་ཀྱང་མ་བྱུང་བས་རིགས་པའི་སྒྲུབ་བྱེད་ཀྱང་མེད་པའི་ཕྱིར་རོ། ། དེ་ལ་ཁོ་ན་རེ།
དེ་མི་འཐད་པར་ཐལ། དེ་ལ་ལུང་རིགས་ཀྱི་སྒྲུབ་བྱེད་ཡོད་པའི་ཕྱིར་ཏེ། དཀའ་འགྲེལ་རྩོམ་འཕྲོར་ལུང་རིགས་ཀྱི་
སྒྲུབ་བྱེད་དུ་མ་གསུངས་པའི་ཕྱིར་ཏེ། དེ་ཉིད་ལས། ནམ་མཁའི་གཞན་དབང་ལ་ནམ་མཁའ་རང་ཉིད་འཇོག་
དགོས་པར་ཐལ། རྣམ་བརྟགས་ཀྱི་ནམ་མཁའི་ལ་ནམ་མཁའ་རང་ཉིད་འཇོག་དགོས་པའི་ཕྱིར། དེར་ཐལ།
གཟུགས་ཕུང་གི་སྟེང་དུ་རྣམ་བརྟགས་ཀྱི་གཟུགས། ཀུན་བཏགས་ཀྱི་གཟུགས། ཆོས་ཉིད་ཀྱི་གཟུགས་གསུམ་དུ་ཕྱེ་
བའི་རྣམ་བརྟགས་ཀྱི་གཟུགས་ལ་གཟུགས་རང་ཉིད་བཞག་སྟེ། སྟོང་གཞི་རྣམ་བརྟགས་ཀྱི་གཟུགས་དེ་ཉིད་དགག་
བྱ་ཀུན་བཏགས་ཀྱི་གཟུགས་ཀྱིས་སྟོང་པ་ཆོས་ཉིད་ཀྱི་གཟུགས་སམ་གཟུགས་ཀྱི་ཡོངས་གྲུབ་ཏུ་བཤད་པ་གང་ཞིག
ནས། གཞན་ཞིག་བཙལ་ནས་འཇོག་པར་མ་གསུངས་སོ། ། ཞེས་གསུངས་པའི་ཕྱིར་ཟེར། ཁ་ཅིག་གིས། ཁྱོད་
ཀྱི་བཤད་ཚུལ་ལྟར་ན་རྣམ་བརྟགས་ཀྱི་གཟུགས་ཡིན་ན། གཟུགས་ཀྱི་གཞན་དབང་ཡིན་དགོས་པར་ཐལ་ལོ། །
འདོད་ན། གཟུགས་ཞེས་པའི་མིང་དང་། གཟུགས་སོ་སྙམ་པའི་འདུ་ཤེས་དང་། གཟུགས་སུ་བཏགས་པ་དང་།
གཟུགས་ཞེས་པའི་ཐ་སྙད་རྣམས་ཆོས་ཅན། དེར་ཐལ། དེའི་ཕྱིར། དེར་ཐལ། དབུ་མའི་ཐད་ཀྱི་གཞུང་ཉིད་
ལས། རྣམ་པར་བརྟགས་པ་ཡང་དེ་ཉིད་ལས། འདུ་བྱེད་ཀྱི་མཚན་མའི་དངོས་པོ་དེ་རྣམ་པར་རྟོག་པ་ཙམ་གྱི་ཆོས་
ཉིད་ལ་གནས་པའི་རྣམ་པར་རྟོག་པ་ལ་བརྟེན་ནས་མངོན་པར་བརྗོད་དེ། གང་ལ་འདི་ནི་གཟུགས་སོ་ཞེས་བྱ་བ་
དང༌། ཚོར་བའོ་ཞེས་བྱ་བ་དང་། འདུ་ཤེས་སོ་ཞེས་བྱ་བ་དང་། འདུ་བྱེད་རྣམས་སོ་ཞེས་བྱ་བ་དང་། རྣམ་པར་
ཤེས་པའོ་ཞེས་བྱ་བ་ནས་སངས་རྒྱས་ཀྱི་ཆོས་རྣམས་སོ་ཞེས་བྱ་བའི་བར་གྱི་མིང་དང་འདུ་ཤེས་དང་བཏགས་པ་དང་
ཐ་སྙད་གང་ཡིན་པ་འདི་ནི་རྣམ་པར་བརྟགས་པའི་གཟུགས་སོ་ཞེས་པ་ནས་འདི་དག་ནི་རྣམ་པར་བརྟགས་པའི་

• 262 •
 དྲང་ངེས་རྣམ་འབྱེད་ཀྱི་དོགས་དཔྱོད། 
- -- ལ ས་སཟཁམས =
སངས་རྒྱས་ཀྱི་ཆོས་ཀྱི་བར་དག་གོ ། ཞེས་རྣམ་བརྟགས་ངོས་བཟུང་ངོ་། ། དེ་ལ་དངོས་པོ་དེ་ཞེས་པ་ནི་བརྗོད་
བྱའོ། ། རྣམ་རྟོག་ལ་བརྟེན་ནས་དེ་བརྗོད་པའི་བརྗོད་ཚུལ་ནི་གཟུགས་ཞེས་སོགས་སོ། ། དེ་ལྟར་བརྗོད་པའི་མིང་
སོགས་རྣམ་བརྟགས་སུ་བཤད་པས་ནི་སྔར་བསྟན་པའི་བརྗོད་བྱ་དང་། རྣམ་རྟོག་ཀྱང་རྣམ་བརྟགས་སུ་བཤད་པར་
བཟུང་སྟེ། འདིས་རྣམ་པར་བརྟགས་པ་དང་། འདི་ལ་རྣམ་པར་བརྟགས་པའི་གཞི་གཉིས་སོ། ། ཞེས་གསུངས་
པའི་ཕྱིར། ཁྱབ་སྟེ། འདི་ཙམ་ལ་དབུ་སེམས་སོ་སོའི་ཁྱད་པར་བྱེད་མི་དགོས་ཤིང་བྱེད་མི་རིགས་པའང་ཡིན་པའི་
ཕྱིར། གལ་ཏེ་བཤད་ཚུལ་དེ་དབུ་མ་པའི་ལུགས་ཡིན་པས་སྐབས་འདིར་ཁས་མི་ལེན་ཞེ་ན། འོ་ན་དབུ་མ་པའི་
ལུགས་ལ་དེ་ལྟར་དུ་ཐལ་ལོ། ། འདོད་ན། ནམ་མཁའི་མིང་དང་ནམ་མཁའ་འོ་སྙམ་པའི་འདུ་ཤེས་དང་། ནམ་
མཁའི་ཐ་སྙད་རྣམས་ནམ་མཁའི་གཞན་དབང་ཡིན་པར་ཐལ་ལོ། ། འདོད་ན། ནམ་མཁའི་སྟོང་ཉིད་དེ་འདུས་
བྱས་སྟོང་ཉིད་དང་འདུས་མ་བྱས་སྟོང་ཉིད་གཉིས་ཀར་ཐལ་བ་དང་། དེ་བཞིན་ཕྱི་སྟོང་པ་ཉིད་དང༌། ནང་སྟོང་
པ་ཉིད་གཉིས་མི་འགལ་བར་ཐལ་བ་སོགས་ཡིག་ཆ་དང་རྩོམ་འཕྲོར་ལན་མང་དུ་གསུངས་པ་བཞིན་འཇུག་པར་ཐལ་
བ་གང་གིས་བཟློག དེས་ན་གཞུང་དེའི་ཚིག་ཟིན་ལྟར་ཁས་བླངས་ན། རྩ་ཤེའི་རྣམ་བཤད་ལས། སྟོང་པ་ཉིད་
ཡིན་པ་ཅུང་ཟད་ཅིག་བདེན་པར་འདོད་ན་ནི། དེའི་རྟེན་ཆོས་ཅན་བདེན་པར་གྲུབ་པ་གཅིག་ཀྱང་གདོན་མི་ཟ་
བར་འདོད་དགོས་ཏེ། རྟེན་ཆོས་ཅན་མེད་པར་བརྟེན་པའི་ཆོས་ཉིད་གནས་པ་མི་སྲིད་པའི་ཕྱིར་དང་། བདེན་
གྲུབ་ཀྱི་རྟེན་རྫུན་པས་བྱེད་པ་འགལ་བའི་ཕྱིར། དེས་ན་དེ་ལ་ནི་དབུ་མ་པ་དང་། དངོས་པོར་སྨྲ་བ་གཉིས་ཀ་
མཐུན་ལ། དེ་ལྟ་ནའང་དངོས་པོར་སྨྲ་བ་ནི་ཆོས་ཅན་དང་སྟོང་ཉིད་གཉིས་ཀ་བདེན་པར་འདོད་ལ། ན， ，
 དབུ་མ་པ་ནི་
ཆོས་ཅན་མི་བདེན་པས་སྟོང་ཉིད་ཀྱང་བདེན་པར་མ་གྲུབ་པར་བཞེད་དོ། ། ཞེས་དང་། གཞུང་དུ་དབུ་མའི་ཐད་
དུའང་། ཆོས་རྣམས་རང་གི་མཚན་ཉིད་ཀྱིས་གནས་ཚུལ་ཇི་ལྟར་ཡོད་དཔྱོད་པའི་དོན་དམ་དུ་ཡོད་པ་ལ་ནི་ཆོས་
ཅན་མེད་ན་ཆོས་ཉིད་ཡན་གར་བར་གནས་པའི་མཐུ་མེད་པས་གཞན་དབང་གི་རྟེན་འབྲེལ་ལ་རང་བཞིན་གྱིས་གྲུབ་
པས་སྟོང་ན་ཡོངས་གྲུབ་ཀྱང་རང་མཚན་གྱིས་མ་གྲུབ་པར་འགྱུར་ཞེས་ལུགས་སྔ་མས་ཀྱང་སྨྲ་ལ། ལུགས་འདིས་
ཀྱང་སྨྲ་སྟེ། ཞེས་གསུངས་པ་རྣམས་དང་ཡང་མཐུན་པར་འགྱུར་ལ། ལུང་འདི་རྣམས་ཀྱང་སྔར་དྲངས་པའི་མདོ་
བ་
དེ་ལ་བརྟེན་པ་ཡིན་ཞིང་། མདོ་སྡེ་དགོངས་འགྲེལ་ལས་ཀྱང་གཟུགས་ནས་རྣམ་མཁྱེན་གྱི་བར་གྱི་ཆོས་རེ་རེ་ལ་
མཚན་ཉིད་གསུམ་གསུམ་གསུངས་ཀྱང་མཚན་གཞི་དངོས་སུ་རྒྱས་པར་མ་གསུངས་པ་ནི་བྱམས་ཞུས་ལས་གསལ་
བར་གསུངས་པའི་རྒྱུ་མཚན་གྱིས་ཡིན་ལ་གཞན་དུ་ན་རྒྱུ་མཚན་མེད་པར་འགྱུར་བའི་ཕྱིར་དང་། གཞུང་ཉིད་ལས་
མདོ་སྡེ་དགོངས་འགྲེལ་གྱི་ལུང་དྲངས་པར་གཟུགས་སོགས་རེ་རེའི་སྟེང་གི་མཚན་ཉིད་གསུམ་གྱི་མཚན་གཞི་གསལ་
བར་མ་བཤད་པ་ཡང་། ལེགས་བཤད་སྙིང་པོར་མདོ་དེ་གཉིས་ཀྱི་བཤད་ཚུལ་དྲངས་པ་འོག་ཏུ་འཆད་པར་འགྱུར་

དྲང་ངེས་རྣམ་འབྱེད་ཀྱི་དོགས་དཔྱོད། • 263 •
སམ་
སྙམ་དུ་དགོངས་ལ་གཞན་དུ་ན་རྒྱུ་མཚན་མེད་པར་འགྱུར་བའི་ཕྱིར་རོ། ། ཡང་ཁོ་ན་རེ། ལེགས་བཤད་སྙིང་པོ་
དང་རྩ་ཤེའི་རྣམ་བཤད་གཉིས་ཀྱི་དོན་འདྲ་བར་བཤད་པ་མི་འཐད་དེ། ཕྱི་མ་ནི་དགག་བྱ་བདེན་གྲུབ་དང་། སྔ་
མ་ནི་ཆོས་ཅན་དང་ཆོས་ཉིད་གཉིས་རང་བཞིན་གྱིས་གྲུབ་མཉམ་ཡིན་པ་ལ་དགོངས་ཏེ། རྩོམ་འཕྲོར། འདི་ཉིད་
ཀྱི་ལུང་དྲངས་པའང་སྤྱིར་དོན་དམ་པར་ཡོད་མེད་ཙམ་མ་ཡིན་པར་རིགས་ཤེས་ཀྱིས་དཔྱད་བཟོད་པའི་དགག་བྱའི་
དོན་དམ་དེར་ཆོས་ཅན་དང་ཆོས་ཉིད་གཉིས་ཀ་ཡོད་མེད་མཚུངས་དགོས་པའི་དོན་ཡིན། གནས་ཚུལ་ཇི་ལྟར་ཡོད་
དཔྱད་པའི་དོན་དམ་དུ་ཞེས་གསལ་བར་གསུངས་པ་དེ་ཡིན་ནོ། ། རྩ་ཤེས་ཊིཀ་ཆེན་གྱི་ལུང་དོན་ཡང་། ཆོས་ཉིད་
རང་ངོས་ནས་གྲུབ་ན་དེའི་རྟེན་ཡང་རང་ངོས་ནས་གྲུབ་པ་གཅིག་དགོས་ཀྱི། རང་ངོས་ནས་གྲུབ་གྲུབ་ལྟར་སྣང་
ཡང་བཏགས་དོན་བཙལ་ན་རྙེད་རྒྱུ་མེད་པ་ཞིག་གིས་མི་ཆོག་པའི་དོན་ཡིན་པའི་ཕྱིར། ཞེས་གསུངས་པའི་ཕྱིར་
ཟེར། ཁ་ཅིག་གིས། བཤད་ཚུལ་དེ་མི་འཐད་པར་ཐལ། དང་པོ་མི་འཐད་པ་གང་ཞིག ཕྱི་མའང་མི་འཐད་པའི་
ཕྱིར། དང་པོ་དེར་ཐལ། གཞུང་དེ་དབུ་མའི་སྐབས་ཀྱི་གཞུང་ཡིན་པས་དབུ་མ་པའི་ལུགས་ལ་རིགས་ཤེས་ཀྱི་
དཔྱད་བཟོད་པའི་དོན་དམ་དུ་ཡོད་པ་དང་སྤྱིར་དོན་དམ་པར་ཡོད་པ་གཉིས་དོན་གཅིག་པའི་ཕྱིར། དེར་མ་ཟད་
ལུགས་སྔ་མས་ཀྱང་སྤྱི་ལ་ཞེས་པས་སེམས་ཙམ་པས་དེ་ལྟར་ཁས་ལེན་བསྟན་ལ། སེམས་ཙམ་པའི་ལུགས་ལ་ཆོས་
ཉིད་དང་ཆོས་ཅན་གཉིས་ཀ་རིགས་ཤེས་ཀྱིས་དཔྱད་བཟོད་པའི་དགག་བྱའི་དོན་དམ་དུ་མི་འདོད་པའི་ཕྱིར། དེར་
ཐལ། སེམས་ཙམ་པས་སེམས་ཙམ་པ་རང་ལུགས་ཀྱི་དོན་དམ་དཔྱོད་པའི་རིགས་ཤེས་ཀྱི་རྙེད་དོན་དུ་ཁས་ལེན་མི་
རིགས་མོད། སེམས་ཙམ་པས་གཟུགས་དང་གཟུགས་ཀྱི་ཆོས་ཉིད་ལྟ་བུ་དབུ་མ་པས་དོན་དམ་དཔྱོད་པའི་རིགས་
པས་དཔྱད་བཟོད་པའི་དགག་བྱའི་དོན་དམ་དུ་འདོད་ཅེས་དབུ་མ་པས་རིགས་པས་འཕུལ་བ་ཡིན་གྱི། རང་རྒྱུད་
པས་བདེན་གྲུབ་དགག་བྱ་དང་ཆོས་ཅན་དང་ཆོས་ཉིད་བདེན་གྲུབ་གཉིས་ཀ་དགག་བྱར་འདོད་ཀྱང་། སེམས་ཙམ་
པས་འདོད་པའི་ཆོས་ཉིད་དང་ཆོས་ཅན་དགག་བྱར་མི་འདོད། ཐལ་འགྱུར་བས་རང་བཞིན་གྱིས་གྲུབ་པ་དང་
བདེན་གྲུབ་དགག་བྱར་འདོད་ཀྱང་། སེམས་ཙམ་པས་དེ་དག་དགག་བྱར་མི་འདོད་ཅེས་སེམས་ཙམ་པས་ཁས་ལེན་
པའི་ཕྱིར་རོ། ། རྟགས་གཉིས་པ་དེར་ཐལ། ལུང་དེའི་ཚིག་ཟུར་གྱི་བདེན་གྲུབ་ཅེས་པ་རང་བཞིན་གྱིས་གྲུབ་པར་
སྦྱར་ནས་བཤད་པ་མི་འཐད་པའི་ཕྱིར་ཏེ། སྐབས་འདིའི་ཆོས་ཉིད་བདེན་གྲུབ་ཏུ་འདོད་མཁན་ལ་དངོས་སྨྲ་པས་
ཁྱབ་ལ། དབུ་མ་པ་ལ་སྐབས་འདིར་ཆོས་ཉིད་བདེན་མེད་དུ་འདོད་མཁན་གྱིས་ཁྱབ་པ་གང་ཞིག ཆོས་ཉིད་རང་
བཞིན་གྱིས་གྲུབ་པར་འདོད་མཁན་ལ་དངོས་སྨྲ་བས་ཁྱབ་པ་མེད། དབུ་མ་པ་ལ་ཆོས་ཉིད་རང་བཞིན་གྱིས་མ་གྲུབ་
པར་འདོད་པས་ཀྱང་མ་ཁྱབ་པའི་ཕྱིར། རྟགས་དང་པོ་དེར་ཐལ། དེས་ན་འདི་ལ་ནི་དབུ་མ་པ་དང་དངོས་པོར་སྨྲ་
བ་གཉིས་ཀ་མཐུན་ལ། དེ་ལྟར་ནའང་དངོས་པོར་སྨྲ་བ་ནི་ཆོས་ཅན་དང་སྟོང་ཉིད་གཉིས་ཀ་བདེན་པར་འདོད་ལ།

• 264 . དྲང་ངེས་རྣམ་འབྱེད་ཀྱི་དོགས་དཔྱོད།
དབུ་མ་བ་ནི་ཆོས་ཅན་མི་བདེན་པས་སྟོང་ཉིད་ཀྱང་བདེན་པར་མ་གྲུབ་པར་བཞེད་དོ། ། ཞེས་གསུངས་པའི་ཕྱིར།
ཁྱབ་སྟེ། སྐབས་འདིའི་བདེན་གྲུབ་ཅེས་པ་རང་བཞིན་གྱིས་གྲུབ་པ་ལ་བྱེད་ན། དབུ་མ་པས་ཆོས་ཉིད་དང་ཆོས་
ཅན་གཉིས་བདེན་པར་མ་གྲུབ་པར་བཞེད་ཅེས་གསུངས་པའང་། དབུ་མ་པས་དེ་གཉིས་ཀ་རང་བཞིན་གྱིས་མ་
གྲུབ་པར་བཞེད་ཅེས་པར་འགྱུར་ལ། དེ་ལྟར་གཏན་ནས་མི་རིགས་ཏེ། དབུ་མ་པ་ལ་ཆོས་ཉིད་དང་ཆོས་ཅན་རང་
བཞིན་གྱིས་གྲུབ་པར་བཞེད་པའང་ཡོད། དེ་གཉིས་རང་བཞིན་གྱིས་མ་གྲུབ་པར་བཞེད་པའང་ཡོད་པའི་ཕྱིར་
རོ། ། གཞན་ཡང་། ཁྱོད་ཀྱི་བཤད་ཚུལ་ལྟར་ན་བདེན་པར་གྲུབ་པའི་རྟེན་རྫུན་པས་བྱེད་པ་འགལ་བའི་ཕྱིར།
ཞེས་པའང་རང་བཞིན་གྱིས་གྲུབ་པའི་རྟེན་རྫུན་པས་བྱེད་པ་འགལ་བའི་ཕྱིར་ཞེས་པར་འགྱུར་ཞིང་། ཚུལ་འདི་ལ་
དབུ་མ་པ་དང་དངོས་སྨྲ་བ་མཐུན་ཟེར་དགོས་ལ། དེ་ཡང་གཏན་ནས་མི་འཐད་དེ། དངོས་སྨྲ་བས་སྟོང་ཉིད་རང་
བཞིན་གྱིས་གྲུབ་པར་འདོད་ལ། དེའི་རྟེན་ཆོས་ཅན་ལ་རྫུན་པས་བྱེད་པར་ཡང་འདོད་ཅིང་དབུ་མ་རང་རྒྱུད་པས་
ཀྱང་དེ་ལྟར་འདོད་པའི་ཕྱིར། གཞན་ཡང་། སྐབས་བདེའི་བདེན་གྲུབ་རང་བཞིན་གྱིས་གྲུབ་པ་ལ་སྦྱར་ན། སྟོང་
ཉིད་ཡིན་པ་ཅུང་ཟད་ཅིག་བདེན་པར་གྲུབ་ན་དེའི་རྟེན་ཆོས་ཅན་བདེན་པར་གྲུབ་པ་གཅིག་ཀྱང་གདོན་མི་ཟ་བར་
འདོད་དགོས་ཏེ། ཞེས་པ་དེ་ཡང་སྟོང་ཉིད་ཡིན་པ་གཅིག་རང་བཞིན་གྱིས་གྲུབ་ན་དེའི་རྟེན་ཆོས་ཅན་རང་བཞིན་
གྱིས་གྲུབ་པ་གཅིག་ཀྱང་གདོན་མི་ཟ་བར་འདོད་དགོས་ཏེ། ཞེས་པར་འགྱུར་ལ་དེ་ཡང་མི་འཐད་དེ། དེ་ལྟར་ན་
དེའི་རྟེན་ཆོས་ཅན་ལ་རང་བཞིན་གྱིས་མ་གྲུབ་པའི་ཆོས་དུ་མ་ཡོད་ན་ཡང་། རང་བཞིན་གྱིས་གྲུབ་པ་གཅིག་ཀྱང་
གདོན་མི་ཟ་བར་འདོད་དགོས་ཏེ། ཞེས་པར་འགྱུར་པས་འདི་ནི་དངོས་སྨྲ་པའི་ལུགས་ལ་གཏན་ནས་མི་རུང་བའི་
ཕྱིར་ཏེ། དངོས་སྨྲ་པ་ལ་རང་བཞིན་གྱིས་མ་གྲུབ་པའི་ཆོས་མི་འདོད་པས་ཁྱབ་པའི་ཕྱིར། བདེན་གྲུབ་ལ་སྐྱོན་དེ་ལྟ་
བུ་མི་སྲིད་པའི་ཕྱིར། མདོར་ན་སྐབས་འདིའི་བདེན་གྲུབ་རང་བཞིན་གྱིས་གྲུབ་པ་ལ་འདོད་ན་གཅིག་ཀྱང་ཞེས་པ་
དོན་མེད་དུ་འགྱུར་ལ། བདེན་གྲུབ་རང་ལ་འདོད་ན་སྐྱོན་མི་འོངས་པའི་ཕྱིར་རོ། ། གཞན་ཡང་། རྩ་ཤེའི་རྣམ་
བཤད་དང་གཞུང་འདི་གཉིས་ཀྱི་ལུང་དོན་མི་འདྲ་བར་བཤད་པ་མི་འཐད་པར་ཐལ། གཞན་དུ་ན་རང་གི་ཡིག་ཆ་
དང་འགལ་བའི་ཕྱིར་ཏེ། ཀུན་མཁྱེན་བླ་མའི་དྲང་ངེས་མཐའ་དཔྱོད་དུ་ལུང་དེ་གཉིས་ཀྱི་དོན་འདྲ་བར་གསུངས་
པའི་ཕྱིར་ཏེ། དེ་ཉིད་ལས། རྩ་ཤེའི་རྣམ་བཤད་ལས། ཆོས་ཉིད་བདེན་པར་གྲུབ་པ་ལ་ནི་དེའི་རྟེན་ཆོས་ཅན་
བདེན་པར་གྲུབ་པ་ཞིག་དགོས་ཏེ། བདེན་པར་གྲུབ་པའི་རྟེན་རྫུན་པས་བྱེད་པ་འགལ་བའི་ཕྱིར། ཚུལ་འདི་ལ་
དབུ་སེམས་གཉིས་ཀ་མཐུན་ནོ། ། ཞེས་གསུངས་པའི་ཕྱིར་ན་མ་ཁྱབ་སྟེ། ཆོས་ཉིད་དང་ཆོས་ཅན་གཉིས་ལ་
དགག་བྱའི་བདག་ཏུ་གྲུབ་མ་གྲུབ་ཀྱི་ཁྱད་པར་འབྱེད་མི་ནུས་པས་དེ་གཉིས་གང་རུང་ཞིག་དེར་གྲུབ་ན་གཅིག་ཤོས་
ཀྱང་དེར་གྲུབ་དགོས་པ་དང་། དེ་གཉིས་གང་རུང་ཞིག་དེར་མ་གྲུབ་ན་གཅིག་ཤོས་ཀྱང་དེར་མ་གྲུབ་དགོས་པའི་

དྲང་ངེས་རྣམ་འབྱེད་ཀྱི་དོགས་དཔྱོད། • 265 •
འདོད་པ་ལ་དབུ་སེམས་གཉིས་ཀ་མཐུན་ཞེས་པའི་དོན་ཡིན་པའི་ཕྱིར། དེ་སྐད་དུ་འདི་ཉིད་ལས། ཆོས་རྣམས་
རང་གི་མཚན་ཉིད་ཀྱིས་གནས་ཚུལ་ཇི་ལྟར་ཡོད་དཔྱོད་པའི། ནས། མགོ་མཚུངས་སུ་བྱས་ནས་གསུངས་པའི་ཕྱིར།
ཞེས་གསུངས་པའི་ཕྱིར། འོ་ན་ཡིག་ཆའི་བཤད་ཚུལ་ལྟར་འཐད་དོ་ཞེ་ན། རང་རང་གི་ལུགས་ཀྱི་དགག་བྱའི་
བདག་ཏུ་གྲུབ་པར་འདོད་པའི་ནང་པའི་གྲུབ་མཐའ་སྨྲ་བ་སུའང་མེད་ལ། དངོས་སྨྲ་བས་ཆོས་ཅན་དང་ཆོས་ཉིད་
གཉིས་བདེན་གྲུབ་ཏུ་འདོད་ལ། དབུ་མ་པས་དེ་ལས་ལྡོག་སྟེ་འདོད་པར་དྲངས་མ་ཐག་པའི་རྩ་ཤེས་ཀྱི་གཞུང་དེར་
ཤིན་ཏུ་གསལ་ལ། བདེན་གྲུབ་ཅེས་པ་དགག་བྱའི་བདག་ཏུ་གྲུབ་པ་ལ་བྱེད་ན་ལུང་དེས་དངོས་སྨྲ་པའི་ཆོས་ཅན་
དང་ཆོས་ཉིད་གཉིས་ཀ་དགག་བྱའི་བདག་དུ་འདོད་པར་གསུངས་པར་ཐལ་པའི་ཕྱིར་རོ། ། དེས་ན་ཀུན་མཁྱེན་བླ་
མས་དེ་ལྟར་གསུངས་པའི་དགོངས་པ་འཚོལ་དགོས་ཀྱི་ཡིག་ཆའི་ཚིག་ཟིན་ལྟར་མི་རུང་བའི་ཕྱིར་རོ། ། ཁོ་ན་རེ།
སྐབས་འདིའི་བདེན་གྲུབ་ཅེས་པ་རང་བཞིན་གྱིས་གྲུབ་པ་ལ་སྦྱར་ན་སྐྱོན་དེ་དག་ཡོད་པ་བདེན་མོད། བདེན་གྲུབ་
རང་ལ་བྱས་ན་སྐྱོན་མེད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། དངོས་སྨྲ་བས་ཆོས་ཅན་
དང་ཆོས་ཉིད་གཉིས་ཀ་བདེན་གྲུབ་ཏུ་འདོད་པར་ཐལ་ལོ། ། འདོད་ན། དེས་ཆོས་ཐམས་ཅད་བདེན་གྲུབ་ཏུ་
འདོད་པར་ཐལ་ལོ། ། དེ་བྱེ་བྲག་སྨྲ་བ་ཡིན་པར་ཐལ་ལོ། ། ཆོས་ཐམས་ཅད་བདེན་གྲུབ་ཏུ་འདོད་པའི་ནང་བའི་
གྲུབ་མཐའ་སྨྲ་བ་ཡིན་པའི་ཕྱིར། འཁོར་གསུམ། རྣམ་པ་ཀུན་ཏུ་མཚུངས་སོ། ། ཞེས་ཟེར། ཁ་ཅིག་གིས། སྟོང་
ཉིད་ཡིན་ན། བདེན་གྲུབ་ཡིན་པས་ཁྱབ་པས་ན། དེ་ཡིན་ན་དེའི་རྟེན་ཆོས་ཅན་བདེན་གྲུབ་ཡོད་དགོས་པ་ལུང་
དེའི་དོན་ཡིན་གྱི། ཚིག་ཟིན་ལྟར་མིན་པས་སྐྱོན་དེ་དག་མི་འོང་བའི་ཕྱིར་རོ། ། དེས་ན་གཟུགས་ནས་རྣམ་མཁྱེན་
གྱི་བར་གྱི་ཆོས་རེ་རེ་ལ་མཚན་ཉིད་གསུམ་གྱི་རྣམ་བཞག་སྦྱར་བའི་ཚེ། སྟོང་གཞི་གཞན་དབང་མཚན་ཉིད་པ་རེ་
བཞག་པ་ཡང་ཆོས་ཉིད་བདེན་པར་གྲུབ་ན་ཆོས་ཅན་བདེན་པར་གྲུབ་པས་མ་ཁྱབ་ཀྱང་། ཆོས་ཉིད་བདེན་པར་
གྲུབ་ན་དེའི་རྟེན་ཆོས་ཅན་བདེན་གྲུབ་ཅིག་ངེས་པར་ཡོད་དགོས་པར་ཤེས་པའི་ཆེད་ཡིན་པའི་ཕྱིར་ཏེ། བྱམས་
ཞུས་ཀྱི་ལེའུར་གཟུགས་ནས་རྣམ་མཁྱེན་གྱི་བར་གྱི་ཆོས་རེ་རེའི་སྟེང་གི་རྣམ་བརྟགས་ཀྱི་དེ་རྣམས་ལ་གཞན་དབང་
མཚན་ཉིད་པ་རེ་བཞག་པའི་རྒྱུ་མཚན་ཡོད་པའི་ཕྱིར་དང་། མདོ་སྡེ་དགོངས་འགྲེལ་ལས་ཀྱང་གཟུགས་ཕུང་གི་
སྟེང་དུ་མཚན་ཉིད་གསུམ་གྱི་རྣམ་བཞག་དངོས་སུ་སྦྱར་ནས་ཁམས་དང་སྐྱེ་མཆེད་གཞན་རྣམས་ལ་གཟུགས་ཕུང་ལ་
ཇི་ལྟར་སྦྱར་བ་བཞིན་དུ་སྦྱར་དགོས་པར་གསུངས་པའང་གཟུགས་ནས་རྣམ་མཁྱེན་གྱི་བར་གྱི་ཆོས་རེ་རེའི་སྟེང་གི་
ཁྱད་པར་གསུམ་ལྡན་གྱི་གཞན་དབང་མཚན་ཉིད་པ་རེ་ཡོད་པར་གསུངས་པས། བྱམས་ཞུས་ཀྱི་ལེའུའི་གསུངས་
ཚུལ་དང་གནད་གཅིག་པའི་ཕྱིར་རོ། ། དེས་ན་ནམ་མཁའ་ནམ་མཁའི་སྟེང་གི་གཞན་དབང་ཡིན་པར་སྒྲུབ་འདོད་
ནས། དེའི་ཤེས་བྱེད་དུ་དབུས་མཐའི་འགྲེལ་པ་དང་ཀུན་བཏུས་འགྲེལ་པ་གཉིས་ཀར་གཟུགས་ནས་རྣམ་མཁྱེན་གྱི་

• 266 • དྲང་ངེས་རྣམ་འབྱེད་ཀྱི་དོགས་དཔྱོད།
-- --་ས་་་་ ་་་---- - ---- ག་མཡས་
བར་རེ་རེ་ལ་རྣམ་བརྟགས་ཀྱི་དེ། ཀུན་བཏགས་ཀྱི་དེ། ཆོས་ཉིད་ཀྱི་དེ་གསུམ་སྦྱར་ནས་གསུངས་པ་དྲངས་པ་ནི་
དེའི་ཤེས་བྱེད་དུ་འགྲོ་ཚུལ་ཅུང་ཟད་ཀྱང་མེད་དེ། ནམ་མཁའ་རང་ཉིད་རྣམ་བརྟགས་ཀྱི་ནམ་མཁར་ཁས་བླངས་
པ་ལ་དབུ་སེམས་ཀུན་མཐུན་པས། ནམ་མཁའ་རང་ཉིད་རྣམ་བརྟགས་ཀྱི་ནམ་མཁའ་ཡིན་ཀྱང་། ནམ་མཁའ་
རང་ཉིད་ནམ་མཁའི་གཞན་དབང་མ་ཡིན་ནོ་ཞེས་ཁོ་བོས་སྨྲའི། ཁྱོད་ཀྱིས་ནམ་མཁའི་གཞན་དབང་ཡིན་པའི་ལུང་
རིགས་ཀྱི་སྒྲུབ་བྱེད་སྟོན་ཅིག་ཅེ་ན་ལན་ཅི་ཡོད། དེས་ན་འདུས་མ་བྱས་ཀྱི་ཆོས་རྣམས་རང་རང་གི་སྟེང་གི་གཞན་
དབང་ཡིན་པར་གསུངས་པའི་རྒྱ་བོད་ཀྱི་གཞུང་ཚད་ལྡན་གང་ཡང་མེད་པས་ཀུན་མཁྱེན་བླ་མས་དེ་ལྟར་གསུངས་པ་
ནི། ཡོངས་གྲགས་ཀྱི་ཁས་ལེན་གྱི་རྒྱུན་བཀོད་པ་ཙམ་ཡིན་གྱི། རྗེ་བཙུན་དམ་པ་དེ་ཉིད་ཀྱི་རང་ལུགས་མ་ཡིན་ཏེ།
སྤྲོས་པས་ཆོག་གསུངས་པ་མ་གཏོགས་ལུང་རིགས་ཀྱི་སྒྲུབ་བྱེད་གཅིག་ཀྱང་མ་གསུངས་པའི་ཕྱིར་རོ། ། གཞན་ཡང་།
ནམ་མཁའ་ནམ་མཁའི་སྟེང་གི་དངོས་པོར་ཁས་ལེན་རུང་ངམ་མི་རུང་། རུང་ན་ནམ་མཁའ་ནམ་མཁའི་སྟེང་གི་
དངོས་པོ་ཡིན་པར་ཐལ་ལོ། ། མི་རུང་ན་ཇི་ལྟར་འགོག གལ་ཏེ་ནམ་མཁའ་ཆོས་ཅན། ནམ་མཁའི་སྟེང་གི་དོན་
བྱེད་ནུས་པ་ཡིན་པར་ཐལ། ནམ་མཁའི་སྟེང་གི་དངོས་པོ་ཡིན་པའི་ཕྱིར། ཞེས་སོགས་ཀྱིས་འགོག་གོ་ཞེ་ན། འོ་
ན་ཁྱོད་རང་ལ་ནམ་མཁའ་ཆོས་ཅན། ནམ་མཁའི་སྟེང་གི་རྒྱུ་རྐྱེན་གཞན་གྱི་དབང་གིས་བྱུང་བ་ཡིན་པར་ཐལ།
ནམ་མཁའི་སྟེང་གི་གཞན་དབང་ཡིན་པའི་ཕྱིར་ཞེས་སྨྲ་ན་ལན་ཅི་འདེབས་གཞན་ལ་བཀོད་པའི་སྐྱོན་རང་ལ་ཡང་
འོངས་པས་འཁོར་གསུམ་ལ་ལན་མེད་དོ་ཞེས་ཟེར་བ་སོགས་ལ་དཔྱད་གཞི་ཆེ། གཞན་ཡང་། ཡིག་ཆར། ཡང་ཁོ་
ན་རེ། ཆོས་རྣམས་ཀྱི་སྐྱེ་བ་ངོ་བོ་ཉིད་མེད་པ་གང་ཞེ་ན། ཞེས་སོགས་ཀྱི་ལུང་དོན་མ་གྲུབ་པར་ཐལ། ཆོས་ཐམས་
ཅད་ཀྱི་སྟེང་གི་སྐྱེ་བ་ངོ་བོ་ཉིད་མེད་པ་ལ་གཞུང་འདིས་དངོས་སུ་བསྟན་པ་ལྟར་གྱི་སྐྱེ་བ་ངོ་བོ་ཉིད་མེད་པའི་དོན་མ་
ཚང་བའི་ཕྱིར་ན་མ་ཁྱབ། རྟགས་གྲུབ་སྟེ། ནམ་མཁའི་སྟེང་གི་སྐྱེ་བ་ངོ་བོ་ཉིད་མེད་པ་ལ་དེའི་དོན་མ་ཚང་བའི་
ཕྱིར་ཏེ། དེ་འདུས་མ་བྱས་ཡིན་པའི་ཕྱིར་ཏེ། ནས། དེའི་སྟེང་གི་སྐྱེ་བ་ངོ་བོ་ཉིད་མེད་པ་ལ་ཡང་རིགས་འདྲ་དེ་
ལྟར་སྦྱོར་དགོས་སམ་སྙམ་སྟེ་དཔྱད་པར་བྱའོ། ། ཞེས་པས་ནམ་མཁའ་ནམ་མཁའི་སྟེང་གི་སྐྱེ་བ་ངོ་བོ་ཉིད་མེད་པ་
ཡིན་པ་ཀུན་མཁྱེན་རང་གི་དགོངས་པ་མ་ཡིན་པར་ཤེས་ནུས་ཏེ། དེ་ལྟར་བྱས་ན་ཁས་ལེན་ཡོངས་གྲགས་དང་
མཐུན་ནམ་དཔྱད་པར་བྱའོ་ཞེས་པའི་དོན་ཡིན་པའི་ཕྱིར་ཏེ། རང་གི་བཞེད་པ་ཡིན་ན་དཔྱད་གསུངས་དོན་མེད་
པའི་ཕྱིར། དེས་ན་ནམ་མཁའ་ནམ་མཁའི་སྟེང་གི་སྐྱེ་བ་ངོ་བོ་ཉིད་མེད་པ་མ་ཡིན་ཏེ། དེ་ལ་སྐྱེ་བ་ངོ་བོ་ཉིད་མེད་
པའི་དོན་མ་ཚང་བའི་ཕྱིར། ཁྱབ་སྟེ། རྒྱས་བཤད་ཀྱི་སྐབས་སུ་མཚན་ཉིད་ངོ་བོ་ཉིད་མེད་པ་གང་ཞེ་ན། ཞེས་
སོགས་དང་། སྐྱེ་བ་ངོ་བོ་ཉིད་མེད་པ་གང་ཞེ་ན་ཞེས་སོགས་དང་། དོན་དམ་པ་ངོ་བོ་ཉིད་མེད་པ་ཉིད་གང་ཞེ་ན་
ཞེས་སོགས་དྲིས་ལན་གྱི་རྣམ་བཞག་གཟུགས་ནས་རྣམ་མཁྱེན་གྱི་བར་རེ་རེ་ལ་སྦྱར་དགོས་ལ། དེ་ལྟར་བྱས་ན་ངོ་བོ་

དྲང་ངེས་རྣམ་འབྱེད་ཀྱི་དོགས་དཔྱོད། · 267 .
ཉིད་མེད་པ་དང་པོ་དང་ཐ་མ་ལ་སྔར་ལྟར་གྱི་རྒྱུ་མཚན་ཚང་བས་སྟོན་པས་ཀྱང་དེ་ལྟར་གནང་ལ། སྟོང་ཉིད་སོགས་
ཀྱི་སྐྱེ་བ་ངོ་བོ་ཉིད་མེད་པ་ལ་སྔར་ལྟར་དྲིས་ན་འདུས་མ་བྱས་ཀྱི་སྟེང་གི་གཞན་དབང་ལ་འདུས་མ་བྱས་ཡིན་པས་ཁྱབ་
པས། སྟོན་པས་ཀྱང་ལན་མེད་པར་འགྱུར་ཏེ། སྔར་གྱི་རྒྱུ་མཚན་མ་ཚང་ལ། རྒྱུ་མཚན་གཞན་བཤད་རྒྱུ་མེད་པའི་
ཕྱིར་རོ། ། འདུས་མ་བྱས་ཀྱི་སྟེང་གི་གཞན་དབང་མཚན་ཉིད་པ་ཡོད་ན་དེ་ལྟ་བུའི་སྐྱོན་མེད་པས། དེ་འདྲ་ཁས་
ལེན་དགོས་ལ། དེས་ན་སྟོན་པས་སྟོང་ཉིད་བཅུ་དྲུག་ལྟ་བུ་རང་རང་གི་སྟེང་གི་གཞན་དབང་དང་སྐྱེ་བ་ངོ་བོ་ཉིད་
མེད་པ་ཡིན་པར་དགོངས་འགྲེལ་གྱི་སྐབས་སུ་གསུངས་པ་ཡིན་ནམ་མིན། དང་པོ་ལྟར་ན་རྒྱུ་མཚན་གང་གི་ཕྱིར་དེ་
ལྟར་གསུངས། གཉིས་པ་ལྟར་ན། དེ་ལྟར་ཁས་ལེན་མི་རིགས་པར་ཐལ། མདོ་སྡེ་དགོངས་འགྲེལ་ལས་མ་
གསུངས་ལ། མདོ་གཞན་ལས་ཀྱང་མ་གསུངས་པའི་ཕྱིར་དང་། སྟོན་པས་ཀྱང་རྒྱུ་མཚན་མེད་བཞིན་དུ་དེ་ལྟར་
གསུངས་པ་མི་སྲིད་པའི་ཕྱིར། དེས་ན་ནམ་མཁའ་ནམ་མཁའི་སྟེང་གི་གཞན་དབང་མ་ཡིན་པར་སྒྲུབ་པའི་རིགས་
པ་མཐའ་ཡས་པ་ཡོད་ལ། དེ་དེ་ཡིན་པའི་སྒྲུབ་བྱེད་གཅིག་ཀྱང་མེད་པས་དེ་དེ་མ་ཡིན་པར་ཁས་ལེན་དགོས་པའི་
ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག རྩ་ཤེའི་རྣམ་བཤད་ལས། ཆོས་ཉིད་བདེན་པར་གྲུབ་པ་ལ་ནི་དེའི་
རྟེན་ཆོས་ཅན་བདེན་པར་གྲུབ་པ་ཞེས་སོགས་ཀྱི་དོན་ཡོད་དེ། ཡིག་ཆར། རྩ་ཤེའི་རྣམ་བཤད་ལས། ཆོས་ཉིད་
བདེན་པར་གྲུབ་པ་ལ་ནི་དེའི་རྟེན་ཆོས་ཅན་བདེན་པར་གྲུབ་པ་ཞིག་དགོས་ཏེ། བདེན་པར་གྲུབ་པའི་རྟེན་རྫུན་
པས་བྱེད་པ་འགལ་བའི་ཕྱིར། ཚུལ་འདི་ལ་དབུ་སེམས་གཉིས་ཀ་མཐུན་ནོ། ། ཞེས་གསུངས་པའི་ཕྱིར་ན་མ་ཁྱབ་
སྟེ། ཆོས་ཉིད་དང་ཆོས་ཅན་གཉིས་ལ་དགག་བྱའི་བདག་ཏུ་གྲུབ་མ་གྲུབ་ཀྱི་ཁྱད་པར་འབྱེད་མི་ནུས་པས་དེ་གཉིས་
གང་རུང་ཞིག་དེར་གྲུབ་ན་གཅིག་ཤོས་ཀྱང་དེར་གྲུབ་དགོས་པ་དང་། དེ་གཉིས་གང་རུང་ཞིག་དེར་མ་གྲུབ་ན་
གཅིག་ཤོས་ཀྱང་དེར་མ་གྲུབ་དགོས་པར་འདོད་པ་ལ་དབུ་སེམས་གཉིས་མཐུན་ཞེས་པའི་དོན་ཡིན་པའི་ཕྱིར། ཞེས་
གསུངས་པའི་ཕྱིར་ཟེར། ཡང་ཁ་ཅིག ཡིག་ཆར་དེ་ལྟར་གསུངས་ཀྱང་དེ་ནི་ཀུན་མཁྱེན་བླ་མའི་དགོངས་པ་མ་
ཡིན་ཏེ། རྩོམ་འཕྲོར། ཡིག་ཆར་ལུང་འདིའི་དོན་དམ་ཡང་ལུགས་རང་རང་གི་དགག་བྱའི་དོན་དམ་ལ་སྦྱར་བ་
མཁས་པ་སྔ་མའི་བཤད་པ་བཀོད་པ་ཙམ་ཡིན་ཏེ། ལུང་དེའི་འཕྲོར། རྣལ་འབྱོར་སྤྱོད་པའི་མཁས་པ་རྣམས་ཀྱང་
ཡོངས་གྲུབ་བདེན་པར་གྲུབ་པ་ལ་དེའི་རྟེན་གཞན་དབང་བདེན་པར་གྲུབ་དགོས་པར་མཐོང་ནས་གཞན་དབང་
བདེན་པར་གྲུབ་སྟེ་ཞེས་གསུངས་པ་གང་ཞིག སེམས་ཙམ་པའང་རང་ལུགས་ཀྱི་དགག་བྱའི་དོན་དམ་དེར་གྲུབ་
པར་མི་འདོད་པའི་ཕྱིར། ཞེས་གསུངས་པའི་ཕྱིར་ཟེར། ཁོ་ན་རེ། འོ་ན་སྟོང་ཉིད་བདེན་པར་གྲུབ་ན་སྟོང་གཞི་
ཆོས་ཅན་བདེན་པར་གྲུབ་པས་ཁྱབ་པ་ཀུན་མཁྱེན་བླ་མའི་དགོངས་པ་མཐར་ཐུག་ཡིན་པར་ཐལ། ཁྱོད་ཀྱི་བཤད་
ཚུལ་འཐད་པའི་ཕྱིར། འདོད་ན། ནམ་མཁའ་བདེན་པར་གྲུབ་པར་ཐལ། ནམ་མཁའི་སྟེང་གི་སྟོང་ཉིད་བདེན་

• 268 . དྲང་ངེས་རྣམ་འབྱེད་ཀྱི་དོགས་དཔྱོད། 
པར་གྲུབ་པའི་ཕྱིར། མ་ཁྱབ་ན། བདེན་པར་གྲུབ་པའི་རྟེན་རྫུན་པས་བྱེད་པ་ཡོད་པར་ཐལ། མ་ཁྱབ་པ་དེའི་
ཕྱིར། གལ་ཏེ་འདི་ནི་འདུས་བྱས་ཀྱི་སྟོང་ཉིད་ལ་དགོངས་པས་སྐྱོན་མེད་དོ་ཞེ་ན། འོ་ན་བདེན་པར་གྲུབ་པའི་རྟེན་
རྫུན་པས་བྱེད་པ་འགལ་བའི་ཕྱིར་རོ། ། ཞེས་པ་དེ་ཆོས་ཉིད་བདེན་པར་གྲུབ་ན་ཆོས་ཅན་བདེན་པར་གྲུབ་པས་
ཁྱབ་པའི་སྒྲུབ་བྱེད་མ་ཡིན་པར་ཐལ་ལོ། ། འདོད་མི་ནུས་ཏེ། སྔར་དྲངས་པའི་གཞུང་དེར་ཤིན་ཏུ་གསལ་བས་
སུས་ཀྱང་བསྙོན་མི་རུང་བའི་ཕྱིར། གཞན་ཡང་། རྩོམ་འཕྲོར། ཡུལ་དང་ཡུལ་ཅན་གཉིས་ཀའི་ཆོས་ཉིད་ཀྱི་གཞི་
མཐུན་བཞག་པའི་དབང་གིས། ནས། དེ་འདྲའི་སྟོང་པ་གཞི་མ་གྲུབ་པའི་ཕྱིར་ཞེས་གསུངས་པའང་འཐད་དཀའ་
སྟེ། འདིའི་སྐབས་སུ་ཡུལ་དང་ཡུལ་ཅན་གྱི་ཆོས་ཉིད་འགལ་བར་བཤད་པ་ཡང་མི་འཐད། ལྷས་སྦྱིན་དང་དེ་
འཛིན་པའི་རྣམ་མཁྱེན་རྫས་ཐ་དད་ཀྱིས་སྟོང་པ་མེད་པར་བཤད་པ་ཡང་མི་འཐད་པའི་ཕྱིར། རྟགས་དང་པོ་དེར་
ཐལ། སྔོན་པོ་དང་སྔོན་འཛིན་ཚད་མའི་ཆོས་ཉིད་འགལ་བ་མ་ཡིན་པའི་ཕྱིར་ཏེ། དེ་གཉིས་ཀྱི་ངོ་བོ་འགལ་བ་མ་
ཡིན་པའི་ཕྱིར་ཏེ། དེ་གཉིས་ཀྱི་ངོ་བོ་ཐ་དད་མ་ཡིན་པའི་ཕྱིར་ཏེ། དེ་གཉིས་ངོ་བོ་གཅིག་ཡིན་པའི་ཕྱིར་ཏེ། དེ་
གཉིས་ལྷན་གཅིག་དམིགས་ངེས་ཡིན་པའི་ཕྱིར་ཏེ། རྣམ་ངེས་ལས། ལྷན་གཅིག་དམིགས་པ་ངེས་པའི་ཕྱིར། སྔོ་
དང་དེ་བློ་གཞན་མ་ཡིན། ཞེས་དང་། རྣམ་འགྲེལ་ལས། ངེས་པར་བློ་དང་ལྷན་གཅིག་ཏུ། ཞེས་སོགས་གསུངས་
པའི་ཕྱིར། གཞན་ཡང་། དེ་གཉིས་ཆོས་ཅན། ངོ་བོ་གཅིག་ལ་ལྡོག་པ་ཐ་དད་མ་ཡིན་པར་ཐལ། དེ་གཉིས་ཀྱི་
ཆོས་ཉིད་འགལ་བའི་ཕྱིར། འདོད་མི་ནུས་ཏེ། ངོ་བོ་གཅིག་ཡིན་པ་གང་ཞིག ལྡོག་པ་ཐ་དད་ཡིན་པའི་ཕྱིར་ཏེ།
རྟགས་ལྷན་གཅིག་དམིགས་ངེས་ཀྱིས་གྲུབ། གཞན་ཡང་། དེ་གཉིས་ཆོས་ཅན། ཁྱོད་ཀྱི་ཆོས་ཉིད་འགལ་བ་མ་
ཡིན་པར་ཐལ། ཁྱོད་ཀྱི་དོན་དམ་བདེན་པའི་ངོ་བོ་འགལ་བ་མ་ཡིན་པའི་ཕྱིར་ཏེ། དེར་མ་ཟད་ཁྱོད་ཀྱི་ཀུན་རྫོབ་
པའི་ངོ་བོ་ཡང་འགལ་བ་མ་ཡིན་པའི་ཕྱིར་ཏེ། གཞི་གྲུབ་ན། རང་སྟེང་གི་ཐ་སྙད་པའི་ཚད་མའི་རྙེད་དོན་དེ།
རང་སྟེང་གི་ཀུན་རྫོབ་པའི་ངོ་བོ་དང་། རང་སྟེང་གི་དོན་དམ་དཔྱོད་པའི་རིགས་ཤེས་ཀྱི་རྙེད་དོན་དེ་རང་སྟེང་གི་
དོན་དམ་པའི་ངོ་བོ་ཡིན་པས་ཁྱབ་པའི་ཕྱིར་ཏེ། དབུ་མ་འཇུག་པ་ལས། དངོས་ཀུན་ཡང་དག་རྫུན་པ་མཐོང་བ་ཡི།
དངོས་རྙེད་ངོ་བོ་གཉིས་ནི་འཛིན་པར་འགྱུར། ཞེས་གསུངས་པའི་ཕྱིར། གལ་ཏེ་དེ་ཐལ་འགྱུར་བའི་ལུགས་ཡིན་
པས་མི་འདྲའོ་ཞེ་ན། འོ་ན་ཐལ་འགྱུར་བའི་ལུགས་ལ་ཡུལ་དང་ཡུལ་ཅན་གྱི་ཆོས་ཉིད་མི་འགལ་བར་ཐལ་ལོ། །
གོང་གི་རྟགས་གཉིས་པ་དེར་ཐལ། དེ་འདྲ་བའི་རྫས་ཐ་དད་ཀྱིས་སྟོང་པ་ཡོད་པའི་ཕྱིར་ཏེ། དེ་གཉིས་རྫས་ཐ་དད་
མ་ཡིན་པ་ཡོད་པའི་ཕྱིར་ཏེ། ལྷས་སྦྱིན་གྱི་དགག་གཞི་དེ་ཡིན་པའི་ཕྱིར། མ་གྲུབ་ན། དེ་ཆོས་ཅན། དེ་གཉིས་
རྫས་ཐ་དད་མ་ཡིན་པར་ཐལ། དེ་གཉིས་རྫས་གཅིག་དང་ཐ་དད་གང་ཡང་མ་ཡིན་པའི་ཕྱིར་ཏེ། དེ་གཉིས་ཡོད་པ་
མཡིན་པའི་ཕྱིར། མ་གྲུབ་ན། བདག་མེད་ཡིན་ན་དེ་གཉིས་ཀ་ཡོད་པའི་ཁྱབ་པར་ཐལ་ལོ། ། གཞན་ཡང་།

• 269 •
དྲང་ངེས་རྣམ་འབྱེད་ཀྱི་དོགས་དཔྱོད། །
རྩོམ་འཕྲོར། དེ་ལ་ཁོ་ན་རེ། རྣམ་མཁྱེན་དང་ལྷས་སྦྱིན་གཉིས་ཀའི་སྟོང་ཉིད་ཀྱི་གཞི་མཐུན་ཡོད་པར་ཐལ། དེ་
གཉིས་ཀའི་སྟེང་གི་སྟོང་ཉིད་འགལ་བ་མ་ཡིན་པའི་ཕྱིར། མ་གྲུབ་ན། དེ་གཉིས་ཀའི་སྟེང་གི་སྟོང་ཉིད་ཆོས་ཅན།
ཁྱོད་ཡིན་ན་གང་དྲན་དྲན་ཡིན་དགོས་པར་ཐལ། ཁྱོད་འགལ་བ་ཡིན་པའི་ཕྱིར་ཟེར་ན། དེ་སྒྲ་སྦྱར་ཏེ་རྟགས་མ་
གྲུབ་ཀྱི་ལན་འདེབས། ཡང་དེ་གཉིས་ཀའི་སྟེང་གི་སྟོང་ཉིད་ཡིན་ན་གང་དྲན་དྲན་ཡིན་དགོས་པར་ཐལ། དེ་
གཉིས་ཀའི་སྟོང་ཉིད་འགལ་བ་ཡིན་པའི་ཕྱིར་ན། སྐྱོན་ཅན་གྱི་ལན་འདེབས། ཞེས་གསུངས་པའང་འཐད་དཀའ་
སྟེ། འདིའི་སྐབས་སུ་རྣམ་མཁྱེན་དང་ལྷས་སྦྱིན་གཉིས་ཀའི་སྟོང་ཉིད་འགལ་བ་ཡིན་ཀྱང་དེ་འདྲའི་སྟོང་ཉིད་དེ་
འགལ་བ་མ་ཡིན་ཞེས་པའི་ཞིབ་ཆ་མི་འཐད་པའི་ཕྱིར་ཏེ། དེ་འདྲ་བའི་སྟོང་ཉིད་འགལ་བ་མ་ཡིན་པའི་ཕྱིར། མ་
གྲུབ་ན། དེ་འདྲ་བའི་སྟོང་ཉིད་ཆོས་ཅན། འགལ་བ་མ་ཡིན་པར་ཐལ། ཐ་དད་ཅིང་གཞི་མཐུན་མི་སྲིད་པ་མ་
ཡིན་པའི་ཕྱིར་ཏེ། ཐ་མི་དད་དང་གཞི་མཐུན་སྲིད་པ་གང་རུང་ཡིན་པའི་ཕྱིར་ཏེ། གཞི་མཐུན་སྲིད་པ་ཡིན་པའི་
ཕྱིར་ཏེ། དེ་ཡིན་ན་གང་དྲན་དྲན་ཡིན་པས་མ་ཁྱབ་པའི་ཕྱིར། མ་གྲུབ་ན། དེ་གཉིས་ཀ་རང་འཛིན་རྟོག་པའི་
ཞེན་གཞིར་རང་མཚན་གྱིས་མ་གྲུབ་པ་ཆོས་ཅན། དེར་ཐལ། དེའི་ཕྱིར། གཞན་ཡང་། རྣམ་མཁྱེན་དང་ལྷས་
སྦྱིན་གཉིས་ཀའི་སྟེང་གི་སྟོང་ཉིད་ཆོས་ཅན། ཡིན་པ་སྲིད་པའི་འགལ་བ་ཡིན་པར་ཐལ། ཡིན་པ་སྲིད་པའི་འགལ་
མི་འགལ་གང་རུང་གང་ཞིག ཡིན་པ་སྲིད་པའི་མི་འགལ་བ་མ་ཡིན་པའི་ཕྱིར། འཁོར་གསུམ། ཡིན་པ་སྲིད་པའི་
འགལ་བ་ཡོད་པར་འདོད་པ་ནི་སྔོན་མེད་པའི་ལུགས་སྲོལ་ལོ། ། གཞན་ཡང་། དེ་གཉིས་ཀའི་སྟོང་ཉིད་འགལ་བ་
མ་ཡིན་པར་ཐལ། དཔེར་ན་ཀ་བའི་སྟོང་ཉིད་དང་བུམ་པའི་སྟོང་ཉིད་གཉིས་འགལ་བ་ཡིན་ཀྱང་། ཀ་བུམ་གཉིས་
ཀའི་སྟོང་ཉིད་འགལ་བ་མ་ཡིན་པའི་ཕྱིར་ཏེ། ཀ་བའི་གཞན་དབང་དང་བུམ་པའི་གཞན་དབང་གཉིས་འགལ་བ་
ཡིན་ཀྱང་། ཀ་བུམ་གཉིས་ཀའི་གཞན་དབང་འགལ་བ་མ་ཡིན་པའི་ཕྱིར་ཏེ། གཞི་གྲུབ་ན་ཁྱོད་ཁྱོད་ཀྱི་གཞན་
དབང་ཡིན་པས་ཁྱབ་པའི་ཕྱིར་དང་། དེ་ཡིན་ན་ཁྱོད་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་མ་
གྲུབ་པ་ཁྱོད་ཀྱི་སྟེང་གི་སྟོང་ཉིད་ཡིན་པས་ཁྱབ་པའི་ཕྱིར་ཏེ། ཁྱོད་ཀྱི་བཤད་ཚུལ་འཐད་པའི་ཕྱིར་དང་། དེ་བཞིན་
དུ་ཕྱོགས་བཅུའི་སྟོང་ཉིད་ཆེན་པོ་སྟོང་པ་ཉིད་དང༌། ཆོས་ཐམས་ཅད་ཀྱི་སྟེང་གི་སྟོང་ཉིད་ཆོས་ཐམས་ཅད་སྟོང་པ་
ཉིད་དུ་ཁས་ལེན་དགོས་པས། དེ་ལྟར་ཁས་ལེན་བཞིན་དུ་ཀ་བུམ་གཉིས་ཀྱི་སྟོང་ཉིད་འགལ་བར་འདོད་པ་ནི་ནང་
འགལ་གྱི་ཁུར་ཆེན་པོའོ། ། གཞན་ཡང་། རྩོམ་འཕྲོར། ཡང་ཁ་ཅིག་ན་རེ། དེ་གཉིས་ཀའི་སྟེང་གི་སྟོང་ཉིད་
འགལ་བ་མ་ཡིན་པར་ཐལ། དེ་གཉིས་ཀའི་སྟེང་གི་ཡོངས་གྲུབ་འགལ་བ་མ་ཡིན་པའི་ཕྱིར། དེར་ཐལ། དེ་གཅིག་
ཡིན་པའི་ཕྱིར་ཏེ། དེ་གཉིས་ཀའི་སྟེང་གི་དགག་བྱ་བཅད་ཙམ་གྱི་དེ་བཞིན་ཉིད་དེ་དེའི་མཚན་ཉིད་ཡིན་པའི་ཕྱིར་
དང༌། དབུ་སེམས་སུའི་ལུགས་ལའང་གཞི་ལམ་རྣམ་གསུམ་གྱི་སྟེང་དུ་དགག་བྱ་ཆོས་བདག་འགོག་པའི་ཐ་སྙད་

• 270 • དྲང་ངེས་རྣམ་འབྱེད་ཀྱི་དོགས་དཔྱོད།
འབའ་ཞིག་སྒྲུབ་ཀྱི་རྟགས་ཡང་དག་འཇོག་ཚུལ་རེ་ཡོད་པའི་ཕྱིར་ཟེར་ན་ཞེས་གཞན་གྱི་འདོད་པ་བཀོད་ནས། འོ་
ན་ཀ་བུམ་གཉིས་ཀའི་རང་བཞིན་མཐར་ཐུག་གཅིག་ཡིན་པར་ཐལ། དེ་གཉིས་ཀའི་ཆོས་ཉིད་གཅིག་ཡིན་པའི་ཕྱིར།
རྟགས་ཁས། འདོད་ན། དེ་གཉིས་ཀའི་ངོ་བོ་དང་རྒྱུ་འབྲས་བུ་ཐམས་ཅད་ཀྱང་གཅིག་ཡིན་པར་ཐལ། དེ་དག་རེ་
རེ་ནས་མཚོན་བྱ་ཡིན་པའི་ཕྱིར། རྟགས་དོན་གྱིས་ཁས། འདོད་ན། དེ་གཉིས་ངོ་བོ་དབྱེར་མེད་ཡིན་པར་ཐལ་
ལོ།།ཞེས་འདོད་ཚུལ་སྔ་མ་དགག་པར་མཛད་པ་ནི་འདོད་ཚུལ་སྔ་མ་ལྟར་ཁས་བླངས་ན། ཀ་བུམ་གཉིས་ངོ་བོ་དབྱེར་
མེད་དུ་ཐལ་བར་འགྱུར་དགོས། དེ་ལྟར་ན་ཉོན་མོངས་དང་རྣམ་མཁྱེན་ཡང་ངོ་བོ་དབྱེར་མེད་དུ་འགྱུར་དགོས།
དེ་ལྟར་ན། ཁྱི་རྒན་རྒྱ་བོ་དང་སངས་འཕགས་ཀྱང་ངོ་བོ་དབྱེར་མེད་དུ་འགྱུར་དགོས་པ་སོགས་ཚིག་འཁྲི་མཐའ་
ཡས་པ་འབྱུང་བ་བཅད་པའི་ཆེད་ཡིན་གྱི་འདོད་ཚུལ་སྔ་མ་མཐའ་གཅིག་ཏུ་དགག་པ་མ་ཡིན་ཏེ། དེ་དགག་མི་རུང་
བའི་ཕྱིར། གཞན་དུ་ན། དངོས་ཀུན་ཡང་དག་རྫུན་པ་མཐོང་བ་ཡི། ཞེས་ སོགས་ འཇུག་པ་རྩ་འགྲེལ་ དུ།
གཟུགས་ནས་རྣམ་མཁྱེན་གྱི་བར་གྱི་ཆོས་རེ་རེ་ལ་ཀུན་རྫོབ་དང་དོན་དམ་བདེན་པའི་ངོ་བོ་གཉིས་གཉིས་བཤད་པ་
དང་། བདེན་གྲུབ་ཀྱི་གཅིག་དང་དུ་མ་གང་རུང་དང་བྲལ་བ་གཞི་ལམ་རྣམ་གསུམ་བདེན་མེད་དུ་སྒྲུབ་པའི་ཐ་སྙད་
འབའ་ཞིག་སྒྲུབ་ཀྱི་རྟགས་ཡང་དག་ཏུ་བཤད་པ་དང་། དེ་གཉིས་ངོ་བོ་གཅིག་ལ་ལྡོག་པ་ཐ་དད་མ་ཡིན་ན་སྐྱོན་
བརྒྱད་འབྱུང་བར་མདོ་སྡེ་དགོངས་འགྲེལ་ལས་གསུངས་པ་དང་འགལ་བར་འགྱུར་བའི་ཕྱིར་རོ། གཞན་ཡང་།
རྩོམ་འཕྲོར། ནམ་མཁའི་སྟེང་གི་གཞན་དབང་ལ་དེ་འཛིན་ཚད་མ་སོགས་ནམ་མཁའ་ལས་དོན་གཞན་ཞིག་བཞག་
པ་འབྲེལ་མེད་ཡིན་པར་ཐལ། ནས། ཡིག་ཆ་ལྟར་རོ། ། ཞེས་གསུངས་པའང་འཐད་དཀའ་སྟེ། ནམ་མཁའ་
འཛིན་པའི་ཚད་མ་ནམ་མཁའི་གཞན་དབང་དུ་བཞག་དཀའ་ན། གཞུང་དུ་ཡུམ་གསུམ་གནོད་འཇོམས་ཀྱི་བཤད་
ཚུལ་དགག་པ་ལྟར་གྱི་སྐྱོན་འབྱུང་བར་བཤད་པ་མི་འཐད། གཟུགས་ཕུང་གཟུགས་ཕུང་གི་གཞན་དབང་ཡིན་པ་
བཞིན་དུ་ནམ་མཁའ་ནམ་མཁའི་གཞན་དབང་ཡིན་པར་མདོ་སྡེ་དགོངས་འགྲེལ་ལས་གསུངས་པ་དང་འགལ་བར་
བཤད་པ་ཡང་མི་འཐད་པའི་ཕྱིར། རྟགས་དང་པོ་དེར་ཐལ། གནོད་འཇོམས་ཀྱི་སྐབས་སུ་མིག་ནི་མིག་གིས་སྟོང་
ངོ༌། ། ཞེས་པའི་མདོའི་དོན་བཤད་པའི་ཚེ་མཉམ་བཞག་ཟག་མེད་ཀྱི་ངོར་ཆོས་ཉིད་ཀྱི་མིག་དེ་ཀུན་བཏགས་ཀྱི་
མིག་དང་རྣམ་བརྟགས་ཀྱི་མིག་གིས་སྟོང་པ་སྟོང་ཉིད་དུ་བཤད་ལ། ལེགས་བཤད་སྙིང་པོར་དེ་འགོག་པའི་ཚེ་དེ་
ལྟར་བསྟན་པའི་སྟོང་ཉིད་དེ་སྟོང་ཉིད་ཡིན་མོད་ཀྱང་། དབུ་སེམས་ཀྱི་མཁས་པ་རྣམས་ཀྱིས་སྟོང་ཉིད་གཏན་ལ་
འབེབས་པའི་ཚེ་གཞན་དབང་སྟོང་གཞིར་བྱེད་དགོས་ཀྱི། གནོད་འཇོམས་སུ་ཡོངས་གྲུབ་སྟོང་གཞིར་བྱས་ནས་
སྟོང་ཉིད་གཏན་ལ་འབེབས་པ་ནི། འདྲེ་ཤར་སྒོར་གནོད་པ་ལ་གླུད་ནུབ་སྒོར་གཏོང་བ་ལྟར་གྱུར་ཅེས་བཀག་པའི་
ཕྱིར་ཏེ། གཞུང་ལས། གལ་ཏེ་ངོ་བོ་དང་ཁྱད་པར་དུ་བཏགས་པ་དང་གཟུང་འཛིན་རྫས་གཞན་གྱི་ཀུན་བཏགས་

དྲང་ངེས་རྣམ་འབྱེད་ཀྱི་དོགས་དཔྱོད། • 271 •
ཀྱིས་སྟོང་པའི་སྐབས་ཐམས་ཅད་དུ་གཞན་དབང་ཉིད་སྟོང་གཞིར་བྱས་ནས། དེ་སྔ་མ་གཉིས་ཀྱིས་ཡིན་པའི་ཚུལ་
གྱིས་སྟོང་པ་ཡོངས་གྲུབ་ཏུ་བྱ་དགོས་ན། ---དབྱིག་གཉེན་གྱི་ཡུམ་གསུམ་གནོད་འཇོམས་ལས། དེ་ལ་མིག་ཅེས་བྱ་བ་
ནི་ཆོས་ཉིད་ཀྱི་མིག་གོ ། མིག་གིས་ཞེས་བྱ་བ་ནི་ཀུན་བཏགས་པ་དང་རྣམ་པར་བཏགས་པའི་མིག་གིས་སོ། །
སྟོང་ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ ། དེ་བཞིན་དུ་རྣ་བ་རྣ་བས་སྟོང་ཞེས་བྱ་བ་ལ་སོགས་པ་ལ་ཡང་སྦྱར་
བར་བྱའོ། ། ཞེས་ཡོངས་གྲུབ་སྟོང་གཞིར་བྱས་ནས་ངོ་བོ་ཉིད་གཞན་གཉིས་ཀྱིས་སྟོང་པར་གསུངས་པ་ཇི་ལྟར་དྲང་
ཞེ་ན། ཞེས་དང་། གནོད་འཇོམས་ཀྱིས་བཤད་པ་ནི་རྟོག་པ་ལ་རྗོད་བྱེད་སྒྲ་སྤྱི་དང་བརྗོད་བྱ་དོན་སྤྱི་སྣང་བ་ནི་
ཀུན་བཏགས་ཀྱི་མིག་དང་། གཟུང་བ་གཟུགས་ཀྱི་སྐྱེ་མཆེད་ལ་དེ་འཛིན་པའི་བདག་ཉིད་ཀྱི་མིག་ཏུ་སྣང་བ་ནི་རྣམ་
བརྟགས་ཀྱི་མིག་དང་། སྒྲ་དོན་གྱི་སྤྱིར་གྱུར་པའི་བརྗོད་པར་བྱ་བྱེད་དང་བྲལ་བས་བརྗོད་དུ་མེད་ཅིང་མིག་གི་
གཟུང་འཛིན་དུ་སོ་སོར་སྣང་བར་གྱུར་པ་དང་བྲལ་ཏེ་མཉམ་བཞག་སོ་སོ་རང་རིག་གིས་རིག་པའི་ཡོངས་གྲུབ་ནི་
ཆོས་ཉིད་ཀྱི་མིག་ཏུ་འདོད་པས། མིག་གི་ཆོས་ཉིད་དེ་འཕགས་པའི་མཉམ་བཞག་གིས་རིག་པའི་ངོ་ན་བརྗོད་བྱ་
རྗོད་བྱེད་དང་གཟུང་འཛིན་དུ་སྣང་བའི་གཉིས་སྣང་དང་བྲལ་བ་ལ། ངོ་བོ་ཉིད་གཞན་གཉིས་ཀྱིས་མཉམ་བཞག་
གི་ཡུལ་དེ་སྟོང་ཞེས་བྱ་སྟེ་གཉིས་སྣང་སྔ་མ་ནི་ཀུན་བཏགས་དང་ཕྱི་མ་ནི་རྣམ་བརྟགས་ཡིན་པའི་ཕྱིར་རོ། ། ཞེས་
གསུངས་པའི་ཕྱིར། རྟགས་གཉིས་པ་དེར་ཐལ། དེ་ལ་རྣལ་འབྱོར་སྤྱོད་པ་བ་དང་དབུ་མ་པ་སུའི་ལུགས་ལ་ཡང་
ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་འབེབས་པ་ན། སྟོང་གཞི་གང་ལ་བྱ་དགོས་པ་ནི་ཆོས་ཀྱི་བདག་འཛིན་
གྱིས་གཞི་གང་ལ་ཆོས་ཀྱི་བདག་ཏུ་བཟུང་བ་དེ་ལ་རག་ལས་ཏེ། དཔེར་ན། ཐག་པ་ལ་སྦྲུལ་དུ་བཟུང་ནས་སྐྲག་
པའི་སྡུག་བསྔལ་བསལ་བར་འདོད་པ་ན་ཐག་པ་སྟོང་གཞིར་བཟུང་ནས་དེ་སྦྲུལ་གྱིས་སྟོང་ངོ་ཞེས་བསྟན་དགོས་ཀྱི།
ཐག་པ་སྦྲུལ་གྱིས་སྟོང་པ་སྟོང་གཞིར་བཟུང་ནས་དེ་ཐག་པ་དང་སྦྲུལ་དོན་གཞན་དུ་ཡོད་པས་སྟོང་ངོ་ཞེས་བརྗོད་དུ་
མི་རུང་བ་བཞིན་ནོ། ། ཞེས་དང་། དེ་ལྟར་བྱས་ན་སེམས་ཅན་རང་དགའ་བ་རྣམས་ཀྱིས་ནི་མཐོང་བ་དང་ཐོས་པ་
ལ་སོགས་པའི་དོན་མིག་དང་གཟུགས་ལ་སོགས་པའི་ཕྱི་ནང་གི་དངོས་པོ་གཞན་དབང་འདི་ཙམ་ལ་བདག་ཏུ་འཛིན་
པས་དེ་ཉིད་སྟོང་གཞིར་བཟུང་ནས་སྟོང་པ་གཏན་ལ་དབབ་དགོས་ཀྱི། ཡོངས་གྲུབ་ལ་ངོ་བོ་ཉིད་གཞན་གཉིས་
དོན་གཞན་དུ་ཡོད་དོ་སྙམ་དུ་བཟུང་ནས་འཁྲུལ་བ་མིན་པས། ཡོངས་གྲུབ་ངོ་བོ་ཉིད་གཞན་གཉིས་དོན་གཞན་དུ་
ཡོད་པས་སྟོང་ངོ་ཞེས་བདག་མེད་གཏན་ལ་འབེབས་པ་ག་ལ་ཡིན། ཞེས་དང་། དེས་ན་འཇིག་རྟེན་ན་འདྲེ་ཤར་
སྒོར་གནོད་པ་ལ་གླུད་ནུས་སྒོར་གཏོང་ཞེས་པ་ལྟར་མ་སོང་བར། གང་ལ་བདག་ཏུ་བཟུང་བའི་གཞི་གཞན་དབང་
དེ་ཇི་ལྟར་བཟུང་བ་ལྟར་གྱི་ཀུན་བཏགས་ཀྱི་བདག་གིས་སྟོང་པ་ཡོངས་གྲུབ་ཡིན་པའི་སྟོང་ཚུལ་དེ་འདྲའི་སྟོང་ཉིད་
བསྒོམས་ན་བདག་འཛིན་གྱི་གཉེན་པོར་འགྲོ་བ་ཡིན་གྱི། ལུགས་དེ་ལས་གཞན་པའི་སྟོང་ཚུལ་གྱི་སྟོང་པ་བསྒོམས་

• 272 • 
དྲང་ངེས་རྣམ་འབྱེད་ཀྱི་དོགས་དཔྱོད།
ན་ནི་བདག་འཛིན་ལ་ཅི་ཡང་མི་གནོད་དོ། ། ཞེས་དང་། དེས་ན་དེ་གཞིའི་ལྟ་བ་ཆོས་ཀྱི་བདག་མེད་ཀྱི་ཡོངས་གྲུབ་
གཏན་ལ་འབེབས་པའི་ཚུལ་མིན་ནོ། ། ཞེས་གསུངས་པའི་ཕྱིར། དེས་ན་གནོད་འཇོམས་ཀྱི་བཤད་ཚུལ་དགག་
པའི་སྐབས་ཀྱི་གཞུང་དྲངས་ནས། ནམ་མཁའ་འཛིན་པའི་ཚད་མ་ནམ་མཁའི་གཞན་དབང་དུ་འདོད་པ་དགག་པ་
ནི་གཏན་ནས་མི་རིགས་ཏེ། གཞུང་དེ་དག་དེ་ལྟར་འདོད་པ་ལ་སྒྲུབ་བྱེད་ཡིན་གྱི་གནོད་བྱེད་དུ་འགྲོ་ཚུལ་མེད་པའི་
ཕྱིར་ཏེ། རྣལ་འབྱོར་སྤྱོད་པ་བ་དང་དབུ་མ་པ་སུའི་ལུགས་ལ་ཡང་ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་
འབེབས་པ་ན། སྟོང་གཞི་གང་ལ་བྱ་དགོས་པ་ནི་ཆོས་ཀྱི་བདག་འཛིན་གྱིས་གཞི་གང་ལ་ཆོས་ཀྱི་བདག་ཏུ་བཟུང་བ་
དེ་ལ་རག་ལས་ཏེ། ཞེས་པ་ལྟ་བུ་གཞུང་གི་ཚིག་ཟུར་འགའ་ཞིག་ལ་བལྟས་ན་ཁྱོད་ཀྱི་བཤད་ཚུལ་ཤིན་ཏུ་བདེན་པ་
ལྟར་སྣང་ཡང་། ཞིབ་ཏུ་དཔྱད་ན་གཏན་ནས་མ་ཡིན་ཏེ། དྲངས་མ་ཐག་པ་འདིར་སྟོང་གཞི་གང་ལ་ཞེས་སྤྱི་སྒྲ་
བྱུང་ཡང་བྱེ་བྲག་གཞན་དབང་ལ་སྦྱར་དགོས་པ་ནི་གཞུང་ཉིད་ལས་ཤིན་ཏུ་གསལ་ཏེ། སྔར་གཞུང་དེར་གཞན་
དབང་ཉིད་སྟོང་གཞིར་བྱས་ནས་ཞེས་དང་། མིག་དང་གཟུགས་ལ་སོགས་པའི་ཕྱི་ནང་གི་དངོས་པོ་གཞན་དབང་
འདི་ཙམ་ལ་བདག་ཏུ་འཛིན་པས་དེ་ཉིད་སྟོང་གཞིར་བཟུང་ནས་སྟོང་པ་གཏན་ལ་དབབ་དགོས་ཀྱི། ཞེས་གསུངས་
པའི་ཕྱིར། ཁྱབ་སྟེ། གཞུང་དུ་གནོད་འཇོམས་ཀྱི་བཤད་ཚུལ་ལ་དགག་པ་མཛད་པའི་ཚེ་གཞན་དབང་སྟོང་གཞིར་
བྱས་ནས་སྟོང་ཉིད་གཏན་ལ་དབབ་དགོས་ཀྱི། ཁྱོད་ཀྱིས་ཡོངས་གྲུབ་སྟོང་གཞིར་བྱས་ནས་སྟོང་ཉིད་གཏན་ལ་
འབེབས་པ་མི་འཐད་ཅེས་དགག་པའི་ཕྱིར་ཏེ། གཞུང་ཉིད་ལས་ཤིན་ཏུ་གསལ་བ་སྔར་དྲངས་ཟིན་པའི་ཕྱིར།
དེས་ན་འདྲེ་ཤར་སྒོར་གནོད་པ་སོགས་དཔེར་བྱས་པ་ཡང་གནོད་འཇོམས་སུ་སྟོང་ཉིད་གཏན་ལ་འབེབས་པའི་ཚེ།
གཞན་དབང་སྟོང་གཞིར་མ་བྱས་པར་ཡོངས་གྲུབ་སྟོང་གཞིར་བྱས་པས། འདྲེ་ཤར་སྒོར་གནོད་པ་ལ་སོགས་པ་
དཔེར་བཀོད་པ་ཡིན་གྱི་ནམ་མཁའ་འཛིན་པའི་ཚད་མ་ནམ་མཁའི་གཞན་དབང་དུ་འདོད་པ་དགག་པ་མ་ཡིན་པར་
གཞུང་ཉིད་ལས་ཤིན་ཏུ་གསལ་བའི་ཕྱིར་ཏེ། ཆོས་གང་གི་སྟེང་གི་སྟོང་ཉིད་གཏན་ལ་འབེབས་པ་ན། སྟོང་གཞི་
གཞན་དབང་ངེས་པར་ཡོད་དགོས་ཏེ། སྔར་དྲངས་པའི་གཞུང་དེ་དག་ ཏུ་གཞན་དབང་ཉིད་ཅེས་ཡང་ཡང་
གསུངས་པའི་དགོས་པ་དེ་ཡིན་པའི་ཕྱིར། དེས་ན་གཞུང་གི་ཚིག་ཟུར་ཙམ་རང་གི་ཁས་བླངས་དང་མཐུན་པ་རྒྱུ་
མཚན་དུ་བྱས་ནས་གཞན་གྱི་འདོད་པ་དགག་པ་བདེན་པ་ལྟར་སྣང་ཡང་ངལ་བ་ཙམ་དུ་ཟད་དོ། ། རྩ་རྟགས་
གཉིས་པ་དེར་ཐལ། མདོ་སྡེ་དགོངས་འགྲེལ་དུ་གཟུགས་ནས་རྣམ་མཁྱེན་གྱི་བར་གྱི་ཆོས་རེ་རེ་ལ་མཚན་ཉིད་
གསུམ་གསུམ་གྱི་རྣམ་བཞག་སྦྱར་ནས་གསུངས་པ་ན། གཟུགས་ཕུང་གི་ཀུན་བཏགས་ཀྱི་སྐབས་སུ་རྣམ་པར་རྟོག་
པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་ལ་ཞེས་གཟུགས་ཕུང་གི་ཀུན་བཏགས་
ཀྱི་གདགས་གཞིར་ཁྱད་པར་གསུམ་ལྡན་གྱི་གཞན་དབང་དངོས་སུ་གསུངས་ནས། འཕགས་ལམ་ཡན་ལག་གི་བར་

· 273 .
དྲང་ངེས་རྣམ་འབྱེད་ཀྱི་དོགས་དཔྱོད།
དུ་དེ་ལྟར་སྦྱར་ནས་གསུངས་པ་ཡིན་པས། མདོ་དེའི་དངོས་བསྟན་གྱི་གཟུགས་ནས་འཕགས་ལམ་ཡན་ལག་གི་བར་
གྱི་ཆོས་རྣམས་ཀྱི་ཀུན་བཏགས་ཀྱི་གདགས་གཞི་ཡིན་ན། ཁྱད་པར་གསུམ་ལྡན་གྱི་གཞན་དབང་ཡིན་པས་ཁྱབ་པའི་
ཕྱིར་ཏེ། རྣམ་པར་རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གསུམ་པོ་
གང་རུང་ལ་གཞན་དབང་གིས་ཁྱབ་པའི་ཕྱིར་ཏེ། མདོ་ཉིད་ལས། རྣམ་པར་རྟོག་པའི་སྤྱོད་ཡུལ་ཀུན་བཏགས་
པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་ལགས་པ་དེ་ནི་གཞན་གྱི་དབང་གི་མཚན་ཉིད་ལགས་ཏེ།
ཞེས་གསུངས་པའི་ཕྱིར། ཁྱབ་སྟེ། ལུང་དེའི་དོན་ནི་གཞུང་ཉིད་ལས། དང་པོས་གང་གི་ཡུལ་ཡིན་པ་དང་།
གཉིས་པས་ཀུན་བཏགས་ཀྱི་གདགས་གཞི་དང་། གསུམ་པས་རང་གི་ངོ་བོ་བསྟན་ཏོ། ། ཞེས་གསུངས་པའི་ཕྱིར།
དེས་ན་གཞུང་ཉིད་ལས། སྡུག་བདེན་ལ་ནི་གདགས་གཞི་སྔར་བཞིན་ལ་ཞེས་དང་། བྱང་ཕྱོགས་སྡེ་ཚན་བདུན་ལ་
ཡང་སྦྱར་ཏེ་གདགས་གཞི་སྔར་བཞིན་ལ་ཞེས་བྱུང་བ་ནི། གཟུགས་ཕུང་དང་སྡུག་བདེན་དང་འཕགས་ལམ་ཡན་
ལག་གསུམ་གྱི་སྐབས་སུ་རྣམ་པར་རྟོག་པའི་སྤྱོད་ཡུལ་ཞེས་སོགས་བྱུང་ལ་གཞན་རྣམས་དེ་ལ་དེ་བཞིན་ལགས་སོ་ཞེས་
པ་མ་གཏོགས་མ་བྱུང་ཡང་། ཐོག་མཐའ་བར་གསུམ་ལ་སྦྱར་བ་ནི་གཞན་རྣམས་ལ་ཡང་སྦྱོར་དགོས་པ་ཤེས་པའི་
ཆེད་ཡིན་པའི་ཕྱིར། དེས་ན་གཟུགས་ནས་འཕགས་ལམ་ཡན་ལག་གི་བར་གྱི་ཀུན་བཏགས་ཀྱི་གདགས་གཞི་གཞན་
དབང་ལ་ཁྱད་པར་གསུམ་ལྡན་གཅིག་དགོས་པར་མདོ་དང་གཞུང་ཉིད་ལས་ཤིན་ཏུ་གསལ་བས། ནམ་མཁའ་
འཛིན་པའི་ཚད་མ་ནམ་མཁའི་གཞན་དབང་དུ་འདོད་པ་དག་གི་རྒྱབ་རྟེན་ཡང་དེ་ཁོ་ན་ཡིན་པའི་ཕྱིར་རོ། ། ཁྱེད་
ཀྱི་ཐུགས་དགོངས་ལྟར་ན་སྡུག་བདེན་ལ་ནི་གདགས་གཞི་སྔར་བཞིན་ཞེས་སོགས་ཀྱིས་གཟུགས་ཕུང་གཟུགས་ཕུང་
གི་ཀུན་བཏགས་ཀྱི་གདགས་གཞིའི་གཞན་དབང་ཡིན་པ་ལྟར། སྡུག་བདེན་ཡང་སྡུག་བདེན་གྱི་སྟེང་གི་ཀུན་
བཏགས་ཀྱི་གདགས་གཞིའི་གཞན་དབང་ཡིན་ལ། ཡང་དག་པའི་ཏིང་ངེ་འཛིན་ཀྱང་། ཡང་དག་པའི་ཏིང་ངེ་
འཛིན་གྱི་ཀུན་བཏགས་ཀྱི་གདགས་གཞིའི་གཞན་དབང་ཡིན་པར་གསུངས་པས། གཞན་རྣམས་ལ་ཡང་དེ་ལྟར་
ཡིན་དགོས་ལ། དེའི་ཕྱིར་ནམ་མཁའ་དང་ཆོས་ཁམས་དང་ཆོས་ཀྱི་སྐྱེ་མཆེད་རྣམས་ཀྱང་། རང་རང་གི་སྟེང་གི་
ཀུན་བཏགས་ཀྱི་གདགས་གཞིའི་གཞན་དབང་ཡིན་པར་དགོངས་ལ། དེ་རྣམས་ལས། གཟུགས་ཕུང་དང་སྡུག་
བདེན་དང་ཡང་དག་པའི་ཏིང་ངེ་འཛིན་གྱི་སྐབས་སུ་དེ་ལྟར་སྦྱར་དགོས་པ་ནི་གཞུང་གི་དགོངས་དོན་མཐར་ཐུག་
ཡིན་པས། སུས་ཀྱང་བསྙོན་དུ་མི་རུང་ལ། ནམ་མཁའ་སོགས་གསུམ་ལ་དེ་ལྟར་སྦྱར་བ་གཏན་ནས་མི་རིགས་ཏེ།
ནམ་མཁའ་སོགས་གསུམ་འདུ་བྱེད་ཀྱི་མཚན་མ་མ་ཡིན་པའི་ཕྱིར་ཏེ། འདུ་བྱེད་ཀྱི་མཚན་མ་ལ་གཞན་དབང་གིས་
ཁྱབ་པ་སྔར་བཤད་ཟིན་པ་ལྟར་ཡིན་པའི་ཕྱིར། ཡིག་ཆ་འགའ་ཞིག་ཏུ་ཆོས་ཐམས་ཅད་ཀྱི་སྟེང་གི་ངོ་བོ་ཉིད་གསུམ་
ལ་ཁྱད་པར་དེ་གསུམ་འདྲ་བར་སྦྱར་དགོས་ན་མཚོན་བྱའི་སྟེང་གི་ངོ་བོ་ཉིད་གསུམ་ལའང་རྣམ་བརྟགས་ཀྱི་མཚོན་བྱ།

• 274 • དྲང་ངེས་རྣམ་འབྱེད་ཀྱི་དོགས་དཔྱོད།
ཀུན་བཏགས་ཀྱི་མཚོན་བྱ། ཆོས་ཉིད་ཀྱི་མཚོན་བྱ་གསུམ་དུ་འཇོག་དགོས་ལ། དེ་ལྟར་ན་ཀུན་བཏགས་དང་ཆོས་
ཉིད་ཀྱང་མཚན་ཉིད་དུ་ཐལ་པའི་སྐྱོན་འཕངས་པ་ནི་རིགས་པའི་རྣམ་གྲངས་ཙམ་དུ་ཟད་དེ། དེ་གསུམ་དུ་ཕྱེ་བའི་
ཀུན་བཏགས་ཀྱི་མཚོན་བྱ་ཞེས་པ་མཚོན་བྱའི་ཀུན་བཏགས་ལ་བྱེད་ཀྱི། ཀུན་བཏགས་མཚན་ཉིད་དུ་བྱས་ནས་དེའི་
མཚོན་བྱ་བཞག་པ་མ་ཡིན་པའི་ཕྱིར། དེར་ཐལ། རྗོད་བྱེད་རྣམས་ནི་སྨྲ་བ་བོའི་བརྗོད་འདོད་ཀྱི་དབང་གིས་དོན་
སྟོན་པའི་ཕྱིར། ཁྱོད་ལྟར་ན་ཀུན་བཏགས་ཀྱི་གཟུགས་དང་ཆོས་ཉིད་ཀྱི་གཟུགས་ཀྱང་མེད་པར་ཐལ། ཀུན་
བཏགས་ཆོས་ཉིད་གཉིས་ལ་གཟུགས་ཤིག་འཇོག་ཚུལ་མེད་པའི་ཕྱིར། ཞེས་གསུངས་པའང་དཔྱད་དགོས་ཏེ།
གཞི་གྲུབ་ན་རང་སྟེང་གི་མཚན་ཉིད་གསུམ་ག་ཡོད་པས་ཁྱབ་ཀྱང་། དེ་ཡིན་ན་རང་སྟེང་གི་རྣམ་བརྟགས་ཀྱི་དེ་
སོགས་གསུམ་ཡོད་པས་མ་ཁྱབ་པའི་ཕྱིར། མ་གྲུབ་ན། ཀ་བུམ་གཉིས་ཀ་ཆོས་ཅན། དེར་ཐལ། དེའི་ཕྱིར།
འདོད་ན། དེ་ཆོས་ཅན། རྣམ་བརྟགས་ཀྱི་ཀ་བུམ་གཉིས་ཀ་ཡིན་པར་ཐལ། ཀ་བུམ་གཉིས་ཀའི་གཞན་དབང་
ཡིན་པའི་ཕྱིར། རྟགས་ཁྱབ་ཁས། རྗོད་བྱེད་རྣམས་ནི་སྨྲ་པ་པོའི་བརྗོད་འདོད་ཀྱི་དབང་གིས་ཡིན་པས། ཀ་བུམ་
གཉིས་ཀ་བུམ་གཉིས་ཀྱི་གཞན་དབང་ཡིན་པར་བརྗོད་འདོད་ཀྱིས་འཕངས་པ་ཡིན་པས། ཀ་བུམ་གཉིས་ཀ་རྣམ་
བརྟགས་ཀྱི་ཀ་བུམ་གཉིས་ཀ་ཡིན་པར་ཁས་ལོངས་ཤིག དེ་བཞིན་དུ་སྤྱིར་ཀ་བུམ་གཉིས་ཀ་འགལ་ཡང་། རྣམ་
བརྟགས་ཀྱི་ཀ་བུམ་གཉིས་མི་འགལ་བར་ཁས་བླངས་པ་སོགས་ཡ་མཚན་མཐའ་ཡས་སོ། ། གཞན་ཡང་། ཀ་བུམ་
གཉིས་ཀ་ཕྱི་རོལ་དོན་དུ་མ་གྲུབ་པ་ཆོས་ཅན། ཆོས་ཉིད་ཀྱི་ཀ་བུམ་གཉིས་ཀ་ཡིན་པར་ཐལ། ཀ་བུམ་གཉིས་ཀའི་
ཆོས་ཉིད་ཡིན་པའི་ཕྱིར། འདོད་ན། ཀ་བུམ་གཉིས་ཀའི་ཆོས་ཉིད་འགལ་བར་ཁས་བླངས་པ་ཉམས་སོ། ། དེས་
ན་རྩོམ་འཕྲོའི་གསུངས་ཚུལ་ལྟར་ན་ཀ་བུམ་གཉིས་ཀ་ཕྱི་རོལ་དོན་དུ་མ་གྲུབ་པ་ཀ་བུམ་གཉིས་ཀའི་ཆོས་ཉིད་ཡིན་
པར་ཁས་ལེན་དགོས་པས། གཟུགས་དང་གཟུགས་འཛིན་ཚད་མ་ལ་ཡང་འདྲ་ལ། དེའི་ཕྱིར་གཟུགས་དང་
གཟུགས་འཛིན་ཚད་མ་གཉིས་རྫས་གཞན་དུ་མ་གྲུབ་པ་གཟུགས་དང་གཟུགས་འཛིན་ཚད་མ་གཉིས་ཀའི་ཆོས་ཉིད་
མ་ཡིན་པར་ནན་གྱིས་བསྒྲུབས་པ་ནི། དམ་བཅའ་ཙམ་དུ་ཟད་དེ། དེ་ལྟར་བསྒྲུབས་པའི་དགོངས་པ་མཐར་ཐུག་
ནི་གཟུགས་དང་གཟུགས་འཛིན་ཚད་མ་གཉིས་འགལ་བ་ཡིན་སྙམ་དུ་དགོངས་ལ། དེ་ལྟར་ན་ཀ་བུམ་གཉིས་འགལ་
བ་ཡིན་པས་དེའི་ཆོས་ཉིད་ཀྱི་ཡིན་པ་མེད་པར་འགྱུར་རོ། ། ཁྱད་པར་དུ་རྣམ་བརྟགས་ཀྱི་ཀ་བུམ་གཉིས་མི་འགལ་
བར་ཁས་བླངས་ན་ཆེས་ཤིན་ཏུ་བཞད་གད་ཀྱི་གནས་སོ། ། གཞན་ཡང་། རྩོམ་འཕྲོར། ཡང་ཁ་ཅིག བདག་
གཉིས་སུ་སྒྲོ་བཏགས་པ་ལྟར་གྲུབ་པས་སྟོང་པའི་དེ་བཞིན་ཉིད་ཡོངས་གྲུབ་ཀྱི་མཚན་ཉིད། ནས། གོང་དུ་འདོད་
ན། བློ་དེས་ཡོངས་གྲུབ་རྟོགས་ན་བདག་མེད་གཉིས་ཀ་རྟོགས་པས་ཁྱབ་པར་ཐལ། ཡོངས་གྲུབ་རྟོགས་ན་བདག་
འཛིན་གཉིས་ཀས་སྒྲོ་བཏགས་པ་ལྟར་གྲུབ་པས་སྟོང་པ་རྟོགས་པས་ཁྱབ་པའི་ཕྱིར། འདོད་ན། ཐེག་ཆེན་མཐོང་

• 275 •
དྲང་ངེས་རྣམ་འབྱེད་ཀྱི་དོགས་དཔྱོད།
མ་མ མ- -
ལམ་བར་ཆད་མེད་ལམ་ཆོས་ཅན། དེར་ཐལ། དེའི་ཕྱིར། འདོད་ན། བདག་འཛིན་གཉིས་ཀས་སྒྲོ་བཏགས་པ་
ལྟར་གྲུབ་པས་སྟོང་པ་ཆོས་ཅན། ཆོས་ཀྱི་བདག་མེད་ཕྲ་མོ་ཡིན་པར་ཐལ། ཐེག་ཆེན་མཐོང་ལམ་བར་ཆད་མེད་
ལམ་གྱི་འཛིན་སྟངས་ཀྱི་ཡུལ་ཡིན་པའི་ཕྱིར། འདོད་མི་ནུས་ཏེ། གང་ཟག་གི་བདག་མེད་ཕྲ་མོ་ཡིན་པའི་ཕྱིར།
དེར་ཐལ། ཉན་ཐོས་མཐོང་ལམ་བར་ཆད་མེད་ལམ་གྱི་འཛིན་སྟངས་ཀྱི་ཡུལ་ཡིན་པའི་ཕྱིར། རྟགས་ཁས།
གཞན་ཡང་། ཆོས་ཀྱི་བདག་མེད་ཕྲ་མོ་ཆོས་ཅན། གང་ཟག་གི་བདག་མེད་ཀྱི་དབང་དུ་བྱས་པའི་ཡོངས་གྲུབ་ཡིན་
པར་ཐལ། གང་ཟག་གི་བདག་ཏུ་སྒྲོ་བཏགས་པ་ལྟར་གྲུབ་པས་སྟོང་པའི་དེ་བཞིན་ཉིད་ཡིན་པའི་ཕྱིར། དེར་ཐལ།
དེ་བཞིན་ཉིད་ཡིན་པའི་ཕྱིར། ཁྱབ་སྟེ། ཆོས་ཡིན་ན་གང་ཟག་གི་བདག་ཏུ་གྲུབ་པས་སྟོང་པའི་ཆོས་ཡིན་པས་ཁྱབ་
པའི་ཕྱིར། ཞེས་གསུངས་པའང་དཔྱད་དགོས་ཏེ། ཁ་ཅིག་གིས་བཤད་པ་ལྟར་ཁས་ལེན་དགོས་པའི་ཕྱིར་ཏེ།
ཡོངས་གྲུབ་ནི་གཞན་དབང་གི་སྟེང་དུ་བདག་འཛིན་གཉིས་ཀྱིས་ཀུན་བཏགས་པ་ལྟར་གྲུབ་པས་
སྟོང་ཐུན་ལས། 
སྟོང་པའི་དེ་བཞིན་ཉིད་དེ་མཚན་ཉིད་ཀྱང་དེ་བཞིན་ཉིད་དོ། ། ཞེས་དང་། གྲུབ་མཐའ་རྩ་བར། བདག་གཉིས་
བཏགས་པས་སྟོང་པ་ཡོངས་གྲུབ་སྟེ། ཞེས་དང་། གྲུབ་མཐའ་ཆེན་མོ་ལས། རང་རྐྱ་ཐུབ་པའི་གང་ཟག་གི་བདག་
དང་ཆོས་བདག་གཉིས་སུ་བདག་འཛིན་གཉིས་ཀྱིས་སྒྲོ་བཏགས་པ་ལྟར་དུ་གྲུབ་པས་སྟོང་པའི་དེ་བཞིན་ཉིད་དེ་
ཡོངས་གྲུབ་ཀྱི་མཚན་ཉིད། ཅེས་དང་། གྲུབ་མཐའ་རིན་ཆེན་འཕྲེང་བ་ལས། བདག་གཉིས་གང་རུང་གིས་སྟོང་
པའི་དེ་བཞིན་ཉིད་དེ་ཡོངས་གྲུབ་ཀྱི་མཚན་ཉིད། ཅེས་གསུངས་པའི་ཕྱིར། ཁྱབ་སྟེ། རྩོམ་འཕྲོའི་དགག་ཚུལ་
ཡང་ཕལ་ཆེར་ཚིག་འཁྲི་ལྟ་བུ་ཡིན་པས་ཚིག་འཁྲི་ཙམ་ལ་བརྟེན་ནས་གཞུང་ཆེན་པོའི་བཤད་ཚུལ་དགག་པ་མི་ལེགས་
སོ། ། གཞན་ཡང་། རྩོམ་འཕྲོར། ཡང་ཁ་ཅིག དགོངས་འགྲེལ་ལས། ངོ་བོ་ཉིད་དེ་ཁོ་ནས་ངོ་བོ་ཉིད་མ་
མཆིས་ཞེས་པའི་དོན་ཡིག་ཆར། མཚན་ཉིད་གསུམ་པོ་གང་གི་མེད་རྒྱུའི་ངོ་བོ་ཉིད་ཡིན་ཞེ་ན། ཀུན་བཏགས་ཁོ་
ནའི་མེད་རྒྱུའི་ངོ་བོ་ཉིད་ལ་བྱ་ལ། ངོ་བོ་ཉིད་གཞན་གཉིས་ཀྱི་མེད་རྒྱུའི་ངོ་བོ་ཉིད་ལ་མི་བྱེད་ཅེས་སྟོན་པ་ལ་ངོ་བོ་
ཉིད་དེ་ཁོ་ནས། ཞེས་གསུངས་པའི་ཕྱིར། ཞེས་པའི་དོན་དུ་བསམ་སྟེ། ནས། དོན་དམ་པ་ངོ་བོ་ཉིད་མེད་པ་ལ་
ཆོས་ཀྱི་བདག་མེད་ཕྲ་མོ་མི་ཡོང་བར་ཐལ་ལོ། ། ཞེས་བཤད་པ་ནི་ཡིག་ཆའི་དགོངས་པ་གཏན་མ་ཡིན་ཏེ། ངོ་བོ་དེ་
ཁོ་ནས་ངོ་བོ་ཉིད་མ་མཆིས་པ་ཞེས་སོགས་ཀྱི་དོན་ནི། ཀུན་བཏགས་པའི་མཚན་ཉིད་གང་ཡིན་པའོ། ། ཞེས་པའི་
ཀུན་བཏགས་དང་། གཞན་གྱི་དབང་ གི་ མཚན་ཉིད་གང་ཡིན་པའོ་ཞེས་པའི་སྐབས་ཀྱི་གཞན་དབང་དང་།
ཡོངས་སུ་གྲུབ་པའི་མཚན་ཉིད་གང་ཡིན་པའོ། ། ཞེས་པའི་སྐབས་ཀྱི་ཡོངས་གྲུབ་གསུམ་ལས། གང་གི་ངོ་བོ་ཉིད་ ་
མེད་པ་ཡོངས་གྲུབ་ཏུ་འཇོག་ཅེས་དྲིས་པ་ལ། དང་པོ་ཀུན་བཏགས་ཀྱི་ངོ་བོ་ཉིད་མེད་པ་ཡོངས་གྲུབ་ཏུ་འཇོག་
དགོས་ཀྱི། གཞན་དབང་དང་ཡོངས་གྲུབ་གཉིས་ཀྱི་ངོ་བོ་ཉིད་མེད་པ་ཡོངས་གྲུབ་ཏུ་མི་འཇོག་ཅེས་ལན་བཏབ་པ་

· 276 · ་དྲང་ངེས་རྣམ་འབྱེད་ཀྱི་དོགས་དཔྱོད།
-- ---- --ས
ཡིན་པའི་ཕྱིར། གཞུང་ཉིད་ལས། གང་གི་ངོ་བོ་ཉིད་མེད་པ་ཡིན་སྙམ་པ་ལ། ངོ་བོ་ཉིད་དེ་ཁོ་ནས་ཞེས་ཀུན་
བཏགས་ཀྱི་ངོ་བོ་ཉིད་གོང་དུ་སྨོས་པ་ལ་གསུངས་ནས་ཁོ་ནས་ཞེས་པས་ནི་གཞན་གཅོད་པས། ངོ་བོ་ཉིད་གཞན་
གཉིས་ཀྱི་ངོ་བོ་ཉིད་མ་མཆིས་པ་ལ་མི་བྱེད་ཀྱི། ཀུན་བཏགས་ཁོ་ནའི་ངོ་བོ་མེད་པ་ལ་ཡོངས་གྲུབ་ཏུ་བྱེད་ཅེས་པའི་
དོན་ནོ། ། ཞེས་གསུངས་པའི་ཕྱིར། ཁྱབ་སྟེ། ཡིག་ཆའི་གསུངས་ཚུལ་ཡང་དེ་ཁོ་ན་བཞིན་ཡིན་པས་གཙོ་ཆེ་ཆུང་
ཞེས་པའི་ཞིབ་ཆ་ག་ལ་དགོས། དེས་ན་རྩོམ་འཕྲོར། རྣམ་པ་གཅིག་ཏུ་ན་ཞེས་སོགས་བཤད་པ་ཡང་མི་རུང་སྟེ།
གཞུང་དོན་དངོས་མ་ཡིན་པ་གཞུང་དོན་དུ་བཤད་ནས། གཞུང་དོན་དངོས་གནས་པ་གཞུང་དོན་དུ་སྦྱར་རུང་ཙམ་
དུ་བཤད་མི་རིགས་པའི་ཕྱིར་རོ། ། གཞན་ཡང་རྩོམ་འཕྲོར། གཞན་ཡང་། ཆོས་ཐམས་ཅད་ལ་མཚན་ཉིད་
གསུམ་གསུམ་སྦྱར་བའི་ནང་གི་གཞན་དབང་དེར་གཞན་དབང་མཚན་ཉིད་པ་ཞིག་དགོས་པར་བསམ་ནས་རང་
རང་མི་འཇོག་པར་གཞན་རེ་བཙལ་ནས་འཇོག་པ་ནི་སྐབས་དོན་གྱི་དགོས་པ་མ་རྟོགས་པ་ཡིན་པར་ཐལ། ཞེས་པ་
ནས། འཛིན་སྟངས་སོ་སོའི་ངོ་ལ་ལྟོས་ཏེ་མཚན་ཉིད་གཞན་གཉིས་བཞག་པ་ཡིན་པའི་ཕྱིར། ཞེས་སོགས་གསུངས་
པ་ཡང་དཔྱད་དགོས་ཏེ། མདོ་སྡེ་དགོངས་འགྲེལ་དུ་གཟུགས་ནས་འཕགས་ལམ་ཡན་ལག་གི་བར་རེ་རེ་ལ་མཚན་
ཉིད་གསུམ་གསུམ་སྦྱར་བའི་ཚེ། གཟུགས་ཕུང་དང་སྡུག་བདེན་དང་ཡང་དག་པའི་ཏིང་ངེ་འཛིན་གྱི་སྐབས་སུ།
རྣམ་པར་རྟོག་པའི་སྤྱོད་ཡུལ་ཀུན་བཏགས་པའི་མཚན་ཉིད་ཀྱི་གནས་འདུ་བྱེད་ཀྱི་མཚན་མ་གང་ལགས་པ་དེ་ནི་
གཞན་གྱི་དབང་གི་མཚན་ཉིད་ལགས་ཏེ། ཞེས་དེ་གསུམ་གྱི་གཞན་དབང་ངོས་བཟུང་ལ། གཞན་རྣམས་ཀྱི་གཞན་
དབང་ངོས་འཛིན་པའི་ཚེ་དེ་ལྟར་སྦྱོར་དགོས་སམ་མི་དགོས། དགོས་ན་ནམ་མཁའ་དང་ཆོས་ཁམས་དང་ཆོས་ཀྱི་
སྐྱེ་མཆེད་གསུམ་ལ་ཡང་དེ་ལྟར་སྦྱར་དགོས། དེ་ལྟར་ན་དེ་གསུམ་གྱི་གཞན་དབང་ལ་གཞན་དབང་གིས་ཁྱབ་པར་
ཐལ། དེ་ལ་འདུ་བྱེད་ཀྱི་མཚན་མས་ཁྱབ་པའི་ཕྱིར། མི་དགོས་ན་མདོ་ཉིད་ལས། ཕུང་པོ་ལྷག་མ་བཞི་ལ་ཡང་དེ་
བཞིན་ལགས་སོ། ། ཞེས་སོགས་དང་། གཞུང་ཉིད་ལས་ཀྱང་གཟུགས་ཕུང་ལ་ཇི་ལྟར་སྦྱར་བ་བཞིན་དུ་ཕུང་པོ་
ལྷག་མ་བཞི་དང་ཞེས་སོགས་གསུངས་པ་དང་དངོས་སུ་འགལ་བའི་ཕྱིར་རོ། ། དེས་ན་ནམ་མཁའ་སོགས་གསུམ་གྱི་
གཞན་དབང་ལ་གཞན་དབང་མཚན་ཉིད་པ་རེ་ཡོད་པར་མདོ་དང་གཞུང་ལས་ཤིན་ཏུ་གསལ་ལ། དེས་ན་ནམ་
མཁའ་ནམ་མཁའི་གཞན་དབང་ཡིན་ཞེས་བརྗོད་པའི་རྒྱུ་མཚན་ཡོད་དེ། རྟོག་གེ་འབར་བ་ལས། ཀུན་བཏགས་པ་
དང་ཡོངས་སུ་གྲུབ་པ་གཞན་དག་ལ་དབང་བས་ཏེ། ཀུན་བཏགས་པ་དང་ཡོངས་སུ་གྲུབ་པ་དེ་དག་གི་རྟེན་ཡིན་
པའི་ཕྱིར་གཞན་གྱི་དབང་གི་ངོ་བོ་ཉིད་དོ། ། ཞེས་དྲངས་པ་ནི་འབྲེལ་མེད་དེ། ནམ་མཁའ་འཛིན་པའི་ཚད་མ་ལ་
ནམ་མཁའི་གཞན་དབང་ཡིན་ཞེས་བརྗོད་པའི་རྒྱུ་མཚན་ཡོད་དེ། རྟོག་གེ་འབར་བའི་ལུང་དེའི་ཕྱིར་ཞེས་འཕངས་
ནས་ཁྱེད་ཀྱིས་ལན་ཅི་འདེབས། དེས་ན་ཕྱོགས་སྔ་ཕྱི་གཉིས་ཀ་ལ་ཐུན་མོང་དུ་གྲགས་པའི་གཞུང་ཕར་ཚུར་ལ་

དྲང་ངེས་རྣམ་འབྱེད་ཀྱི་དོགས་དཔྱོད།
དྲངས་ན་གནོད་བྱེད་དུ་འགྲོ་ཚུལ་མེད་པས། ནམ་མཁའ་ནམ་མཁའི་གཞན་དབང་ཡིན་ཞེས་དུང་ཕྱུར་འདོན་ཡང་
སྒྲུབ་བྱེད་དུ་འགྲོ་ཚུལ་ཇི་ལྟར་ཡིན། དེ་ལྟར་དུ་རིགས་པས་སྒྲུབ་མི་ཐུབ་པས་ནམ་མཁའ་ནམ་མཁའི་གཞན་དབང་
ཡིན་ཞེས་པའི་མདོ་དང་བསྟན་བཅོས་ཡོད་ན་སྟོན་ཅིག རྣམ་བརྟགས་ཀྱི་གཟུགས་དང་གཟུགས་ཀྱི་གཞན་དབང་
གཉིས་དོན་གཅིག་ཏུ་ཁས་བླངས་ནས། ནམ་མཁའ་འཛིན་པའི་ཚད་མ་ནམ་མཁའི་གཞན་དབང་དུ་འདོད་པ་ཡང་
དང་ཡང་དུ་ལན་དུ་མར་དགག་པ་ནི། དངོས་སུ་དེ་ལྟར་འདོད་མཁན་དགག་མོད། དོན་གྱིས་བྱམས་ཞུས་ཀྱི་ལེའུ་
དགག་པ་ཡིན་ཏེ། ལེའུ་དེར་གཟུགས་སོགས་ཀྱི་མིང་དང་གཟུགས་སོགས་སུ་འདུ་ཤེས་པ་སོགས་རྣམ་བརྟགས་ཀྱི་
གཟུགས་སོགས་སུ་གསུངས་པ་སྔར་དྲངས་ཟིན་པ་དེའི་ཕྱིར། གལ་ཏེ་གཞུང་དེ་སྒྲ་ཇི་བཞིན་པ་མིན་ནོ་ཞེ་ན། རྗེའི་
གཞུང་དང་འགལ་ཏེ། ལེགས་བཤད་སྙིང་པོར་ལུང་དེ་རྣམས་སྒྲ་ཇི་བཞིན་པར་གསུངས་པའི་ཕྱིར། བྱམས་ཞུས་ཀྱི་
ལེའུ་ཁས་མི་ལེན་ཟེར་མི་རུང་བས། ནམ་མཁའི་གཞན་དབང་ཡིན་ན་ནམ་མཁའ་ཡིན་པས་ཁྱབ་པར་ཁས་བླངས་
པ་དང་། བྱམས་ཞུས་ཀྱི་ལེའུར་ནམ་མཁའི་མིང་ནམ་མཁའི་གཞན་དབང་དུ་གསུངས་པ་གཉིས་མི་འགལ་ཚུལ་ཇི་
ལྟར་ཡིན་སོམས་ཤིག གཞན་ཡང་། རྩོམ་འཕྲོར། བྲམ་ཟེའི་བུ་སྣ་ཉག་ཆོས་ཅན། ཁྱོད་སེངྒེ་ཡིན་ཚུལ་བཤད་དུ་
ཡོད་པར་ཐལ། ཁྱོད་ལ་སེངྒེར་བཤད་ཚུལ་གཅིག་ཡོད་པའི་ཕྱིར། ཁྱབ་པ་འགྲིག གོང་དུ་འདོད་མི་ནུས་ཏེ།
དེར་བཤད་ཚུལ་གཅིག་ཡོད་ན་དེ་ཡིན་མི་དགོས་པའི་ཕྱིར། ཞེས་སོགས་གསུངས་པའང་དཔྱད་དགོས་ཏེ། དཔེ་
དོན་སྦྱར་ཚུལ་མི་འཐད་པའི་ཕྱིར་ཏེ། བྲམ་ཟེའི་བུ་སྣ་ཉག་ལ་སེངྒེ་ཞེས་བརྗོད་པ་དེ་མདོ་སྡེ་དགོངས་འགྲེལ་ལས་
ནམ་མཁའ་གཞན་དབང་ཡིན་པར་གསུངས་པའི་དཔེ་མ་ཡིན་པ་གང་ཞིག ནམ་མཁའ་ནམ་མཁའི་གཞན་དབང་
ཡིན་པར་གསུངས་པའི་དཔེ་མ་ཡིན་པའི་ཕྱིར། རྟགས་དང་པོ་དེར་ཐལ། དགོངས་འགྲེལ་ལས་དེ་ལྟར་མ་གསུངས་
པའི་ཕྱིར་ཏེ། དགོངས་འགྲེལ་ངེས་དོན་གྱི་མདོ་ཡིན་པའི་ཕྱིར། རྟགས་གཉིས་པ་དེར་ཐལ། ཁྱོད་ལྟར་ན་ནམ་
མཁའ་ནམ་མཁའི་གཞན་དབང་ཡིན་པའི་ཕྱིར། ཁྱབ་སྟེ། དེར་བཤད་ཚུལ་གཅིག་ཡོད་ན་དེ་ཡིན་མི་དགོས་པའི་
ཕྱིར་ཞེས་པའི་ལུང་དོན་ཡོད་པའི་ཕྱིར། གཞན་ཡང་། རྩོམ་འཕྲོར། རྣམ་མཁྱེན་ཆོས་ཅན། ཐེག་ཆེན་མཐོང་
ལམ་བར་ཆད་མེད་ལམ་གྱི་སྤྱོད་ཡུལ་ཡིན་པར་ཐལ། དེའི་དམིགས་ཡུལ་ཡིན་པའི་ཕྱིར། དེར་ཐལ། གཞི་གྲུབ་
པའི་ཕྱིར། ཁྱབ་སྟེ། དེས་ཆོས་ཐམས་ཅད་ཀྱི་སྟེང་གི་སྟོང་ཉིད་ཆོས་དབྱིངས་ཀུན་འགྲོའི་ཚུལ་གྱིས་རྟོགས་པའི་
ཕྱིར་དང་། ཞེས་གསུངས་པའང་འཐད་དཀའ་སྟེ། གཞན་དུ་ན་ཐེག་ཆེན་མཐོང་ལམ་བར་ཆད་མེད་ལམ་ཆོས་
ཅན། ཆོས་ཉིད་ཀུན་འགྲོའི་དོན་དུ་རྟོགས་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། ས་
གཉིས་པའི་བར་ཆད་མེད་ལམ་དེས་ཆོས་ཉིད་མཆོག་གི་དོན་དུ་རྟོགས་པར་ཐལ། འདོད་པའི་ཕྱིར། འདོད་ན།
ཆོས་ཉིད་རྟོགས་ཚུལ་བཅུ་བོ་དེ་མཉམ་བཞག་གི་གནས་སྐབས་ཀྱི་ཆོས་ཉིད་རྟོགས་ཚུལ་ཡིན་པར་ཐལ། འདོད་པའི་

· • 278 དྲ ང་ངེས་རྣམ་འབྱེད་ཀྱི་དོགས་དཔྱོད།
ཕྱིར། འདོད་མི་ནུས་ཏེ། ཆོས་ཉིད་རྟོགས་ཚུལ་བཅུ་བོ་དེ་རྗེས་ཐོབ་ཀྱི་གནས་སྐབས་ཀྱི་རྟོགས་ཚུལ་ཡིན་པ་གང་
ཞིག ས་བཅུའི་མཉམ་བཞག་གི་སྟོང་ཉིད་རྟོགས་ཚུལ་ལ་ཁྱད་པར་ཅུང་ཟད་ཀྱང་མེད་པའི་ཕྱིར། རྟགས་དང་པོ་
དེར་ཐལ། གསེར་ཕྲེང་ལས། བཞི་པ་ལ་གཉིས། རྟོགས་ཚུལ་དང་། དེ་མཉམ་རྗེས་གང་ཡིན་བསྟན་པའོ། །
དང་པོ་ནི། ས་དང་པོར་ཆོས་དབྱིངས་དེ་རྒྱུད་ཐམས་ཅད་ལ་ཁྱད་པར་མེད་པར་ཀུན་ཏུ་འགྲོ་བའི་དོན་དུ་དང་།
ནས། གཉིས་པ་ལ་གཉིས། འཐད་པའི་ཕྱོགས་དགོད། དེ་མི་འཐད་པར་འདོད་པ་དགག་པའོ། ། དང་པོ་ནི།
དབུས་མཐར་བཤད་པའི་རྟོགས་ཚུལ་དེ་དག་མཉམ་བཞག་དང་རྗེས་ཐོབ་ཀྱི་རྟོགས་ཚུལ་གང་ཡིན་ཞེ་ན། རྗེས་ཐོབ་
ཀྱི་ཚེ་ངེས་པ་འདྲེན་ཚུལ་ཐ་དད་པ་རེ་ཡོད་པས་དེའི་རྟོགས་ཚུལ་ཡིན་ཏེ། ཞེས་སོགས་གསུངས་པའི་ཕྱིར། རྟགས་
གཉིས་པ་དེར་ཐལ། དེ་ཉིད་ལས། དེ་ལྟར་ན་ས་བཅུའི་མཉམ་བཞག་ལ་ལྟོས་ཏེ་ཁྱད་པར་མེད་ཀྱང་རྗེས་ཐོབ་ཏུ་
ཁྱད་པར་འཇོག་པའི་ཚུལ་ནི་ཞེས་སོགས་གསུངས་པའི་ཕྱིར། གྲུབ་དོན་སྐབས། ཁ་ཅིག་ན་རེ། གྲུབ་དོན་གྱི་མདོ་
ཚན་དང་པོའི་དངོས་བསྟན་གྱི་འཁོར་ལོ་དང་པོ་ཡིན་ན། རང་གི་མཚན་ཉིད་ཀྱིས་གྲུབ་ཅེས་པའི་མདོ་ཚིག་ཡོད་
པའི་མདོ་ཡིན་པས་ཁྱབ་སྟེ། ཡིག་ཆར། གྲུབ་དོན་གྱི་མདོ་ཚན་དང་པོའི་དྲང་ངེས་དཔྱོད་པའི་མདོ་ལ་ཁྱད་གཞི་
གང་རུང་ཞིག་ལ་བརྩམས་ནས་རང་གི་མཚན་ཉིད་ཀྱིས་གྲུབ་ཅེས་པའི་མདོ་ཚིག་ཡོད་པའི་མདོ་ཞིག་དགོས་ལ།
ཞེས་གསུངས་པའི་ཕྱིར་ཟེར། ཡང་ཁ་ཅིག རྒྱལ་བོ་ཆེན་པོ་གཟུགས་ལ་སྐྱེ་བ་ཡང་ཡོད་འཇིག་པ་ཡང་ཡོད་ཅེས་
སོགས་ཀྱི་མདོ་ཆོས་ཅན། དེར་ཐལ། དེའི་ཕྱིར། འདོད་མི་ནུས་ཏེ། དེ་མདོ་དེའི་ནང་དུ་རང་གི་མཚན་ཉིད་
ཀྱིས་གྲུབ་ཅེས་པའི་ཚིག་མེད་པར་མངོན་སུམ་གྱིས་གྲུབ་པའི་ཕྱིར་ཟེར་ན་ཞིབ་ཆ་དགོས། ཁ་ཅིག ཐོག་མར་
མཐོང་བ་ལ་མིག་གོ་ཞེས་སོགས་ཀྱི་དངོས་བསྟན་གྱི་མིག་སོགས་བཞི་དང་། དེ་ལ་མིག་ཅེས་བྱ་བ་ནི་འདི་ལྟ་སྟེ་ཆོས་
སུ་བཟོད་པའོ། ། ཞེས་སོགས་ཀྱི་དངོས་བསྟན་གྱི་མིག་སོགས་བཞི་དོན་འདྲ་སྟེ། རྩོམ་འཕྲོར། རྣམ་བཤད་
རིགས་པ་ལས། གཞན་ཡང་། བཟླས་པ་གསུམ་དག་ལ་ཐོག་མར་མཐོང་བ་ནི་མིག་གོ ། ཇི་ལྟར་མཐོང་བ་ལ་རྣམ་
པར་དཔྱོད་པ་ནི་ཤེས་པའོ། གཉིས་པོ་དེ་ཉིད་ཇི་སྙེད་ཡོད་པ་ཅན་ཉིད་ལ་བརྟེན་ནས་རིག་པ་སྟེ། ཇི་སྙེད་ཡོད་པ་
ལ་འཛིན་པའི་ཕྱིར་རོ། ། ཇི་ལྟར་ཡོད་པ་ཅན་ཉིད་ལ་བརྟེན་ནས་བློ་སྟེ། ཡང་དག་པ་ཇི་ལྟ་བ་བཞིན་དུ་རྟོགས་པའི་
ཕྱིར་རོ། ། ཞེས་དང་། ལོག་རྟོག་འགོག་ཚུལ་གྱིས་བཞིའང་གསུངས་པས་སྔ་མ་དང་རྒྱ་ནག་འགྲེལ་ཆེན་ལས། དེ་
ལ་མིག་ཅེས་བྱ་བ་ནི་འདི་ལྟ་ལྟེ་ཆོས་སུ་བཟོད་པའོ། ། ཤེས་པ་ནི་འདི་ལྟ་སྟེ་ཆོས་སུ་ཤེས་པའོ། ། རིག་པ་ནི་འདི་ལྟ་
སྟེ་རྗེས་སུ་ཤེས་པའི་བཟོད་པའོ། ། བློ་ནི་འདི་ལྟ་སྟེ་རྗེས་སུ་ཤེས་པ་རྣམས་སོ། ། ཞེས་པ་གཉིས་ཕྱོགས་མཐུན་ནམ་
སྙམ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། བདག་མེད་དང་མི་རྟག་པ་སོགས་
དང་པོར་མངོན་སུམ་དུ་མཐོང་བའི་ལམ་ཡིན་ན། ཆོས་བཟོད་ཡིན་པས་མ་ཁྱབ་པའི་ཕྱིར་དང་། རྗེས་བཟོད་ཀྱང་

དྲང་ངེས་རྣམ་འབྱེད་ཀྱི་དོགས་དཔྱོད། • 279 .
དེ་གང་རུང་དང་པོར་མངོན་སུམ་དུ་མཐོང་བའི་ལམ་ཡིན་པའི་ཕྱིར། དེས་ན་དེ་གཉིས་མི་འདྲ་བ་ནི་ཚིག་ལ་ཤིན་ཏུ་
གསལ་ལོ། ། གཞན་ཡང་། རྩོམ་འཕྲོར། བུ་སྟོན་ཆོས་འབྱུང་ལས། བཟླས་པ་རེ་རེར་མིག་སྐྱེས་སོ། ། ཤེས་པ་
དང་རིག་པ་དང་བློ་སྐྱེས་སོ། ། ཞེས་སྦྱོར་བ་དང་། བར་ཆད་མེད་པ་དང་། རྣམ་གྲོལ་དང་། ཁྱད་པར་གྱི་ལམ་
སྐྱེས་པར་བསྟན་པ་ནི་རྣམ་གྲངས་བཅུ་གཉིས་སོ། ། ཞེས་རང་རང་གི་སྦྱོར་དངོས་རྗེས་ལ་སྦྱར་བ་ནི་བྱེ་སྨྲས་བཟླས་
པ་གསུམ་མཐོང་སྒོམ་མི་སློབ་ལམ་གསུམ་སྐྱེ་བར་བསྐོར་ཅེས་འདོད་པ་དང་འགྲིག ཅེས་གསུངས་པའང་དཔྱད་
དགོས་ཏེ། མཐོང་སྒོམ་མི་སློབ་གསུམ་ཆོས་འཁོར་དུ་འདོད་པའི་དབང་དུ་བྱས་ནའང་། ཆོས་འཁོར་ཡིན་ན་
འཕགས་ལམ་ཡིན་པས་ཁྱབ་ལ། ལམ་བཞིའི་སྦྱོར་ལམ་འཕགས་ལམ་མ་ཡིན་པའི་ཕྱིར་ཏེ། ལམ་ལྔའི་སྦྱོར་ལམ་
ཡང་དེ་ཡིན་ལ། དེ་བཞི་ལམ་མ་ཞུགས་ན་ཡང་ཡོད་པའི་ཕྱིར། དེས་ན་རྣམ་བཤད་རིགས་པ་ལས། ཟག་པ་མེད་
པའི་ཤེས་རབ་ནི་མིག་གོ ། ཞེས་སོགས་དང་། རྒྱན་སྣང་ལས། མངོན་སུམ་དུ་བྱེད་པའི་དོན་ཉིད་ཀྱིས་ན་ཟག་པ་
མེད་པའི་ཤེས་རབ་ཀྱི་མིག་སྐྱེས་སོ། ། ཞེས་སོགས་ཀྱི་དངོས་བསྟན་གྱི་མིག་སོགས་བཞི་ནི་ཕལ་ཆེར་དོན་འདྲ་ལ།
རྩོམ་འཕྲོར་བཀོད་པའི་བཤད་ཚུལ་གཞན་རྣམས་ནི་མི་འདྲ་བ་ཤ་སྟག་ཡིན་ཞིང་། ཁྱད་པར་དུ་རྣམ་གྲངས་བསྡུ་
བར་མིག་ནི་མངོན་སུམ་གྱི་དངོས་པོ་འཛིན་པའོ། ། ཞེས་སོགས་ཀྱི་དངོས་བསྟན་གྱི་དེ་ལ་དབང་ཤེས་དང་རྗེས་
དཔག་ཀྱང་ཡོད་པའི་ཕྱིར་ཟེར་བ་སོགས་ལ་དཔྱད་དགོས་སོ། ། ཁ་ཅིག་འདི་ནི་སྡུག་བསྔལ་འཕགས་པའི་བདེན་
པའོ། ། ཞེས་སོགས་དང་། སྡུག་བསྔལ་ཤེས་པར་བྱའོ། ། ཞེས་སོགས་དང་། སྡུག་བསྔལ་ཡོངས་སུ་ཤེས་སོ། །
ཞེས་སོགས་ཀྱི་མདོ་རྣམས་ཆོས་ཅན། འདིར་བསྟན་འཁོར་ལོ་དང་པོ་ཡིན་ཏེ། བདེན་བཞིའི་ཆོས་འཁོར་ཡིན་པའི་
ཕྱིར་ཏེ། རྩོམ་འཕྲོར། བདེན་བཞིའི་ཆོས་འཁོར་ལ་བཟླས་པ་གསུམ་དང་རྣམ་གྲངས་བཅུ་གཉིས་སུ་བྱེད་པ་
འདྲའང་ངོས་འཛིན་མི་འདྲ་སྟེ། བྱེ་སྨྲས་འདི་ནི་སྡུག་བསྔལ་འཕགས་པའི་བདེན་པའོ། ། ཞེས་སོགས་ངོ་བོ་ལ་
བཟླས་པ་དང་། སྡུག་བསྔལ་ཤེས་པར་བྱའོ། ། ཀུན་འབྱུང་སྤང་བར་བྱའོ། ། འགོག་པ་མངོན་དུ་བྱའོ། ། ལམ་
བསྒོམ་པར་བྱའོ། ། ཞེས་བྱ་བ་ལ་བཟླས་པ་དང་། སྡུག་བསྔལ་ཡོངས་སུ་ཤེས་སོ། ། ཀུན་འབྱུང་སྤངས་སོ། །
ཞེས་སོགས་བྱེད་པ་ལ་བཟླས་པ་ཡིན་ཞིང་། བཟླས་པ་རེ་རེའི་མཐར་མིག་སྐྱེ། ཤེས་པ་སྐྱེ། རིག་པ་སྐྱེ། བློ་སྐྱེ་ཞེས་
བཞི་བཞི་བྱུང་བས་རྣམ་གྲངས་བཅུ་གཉིས་དང་། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ཆོས་ཅན།
འདིར་བསྟན་འཁོར་ལོ་དང་པོ་མ་ཡིན་པར་ཐལ། སྒྲ་ཇི་བཞིན་པའི་མདོ་ཡིན་པའི་ཕྱིར་ཏེ། བདེན་བཞི་དངོས་སུ་
བསྟན་པའི་མདོ་ཡིན་པའི་ཕྱིར། ཁྱབ་སྟེ། ཡིག་ཆ་དྲངས་ཟིན་པ་དེའི་ཕྱིར། གཞན་ཡང་། རྩོམ་འཕྲོར། བྱེ་
བྲག་སྨྲ་བ་རྣམས་ནི་མཛོད་ལས། ཆོས་ཀྱི་འཁོར་ལོ་མཐོང་བའི་ལམ། ཞེས་པ་ལྟར་རྟོགས་པའི་ཆོས་འཁོར་ལ་
མཐོང་ལམ་གྱིས་ཁྱབ་པ་དང་། ལུང་གི་ཆོས་འཁོར་ལ་བདེན་བཞིའི་ཆོས་འཁོར་གྱིས་ཁྱད་པར་འདོད་ཅིང་། དེ་

• 280 . 
དྲང་ངེས་རྣམ་འབྱེད་ཀྱི་དོགས་དཔྱོད།
----- ----- - པ་ས་ས་་་་་་་
གཉིས་ཀྱི་ནང་ནས་ཀྱང་ཆོས་འཁོར་དངོས་ནི་སྔ་མ་ཁོ་ནར་འདོད་དོ། ། ཞེས་གསུངས་པའང་དཔྱོད་དགོས་ཏེ།
འདིར་བསྟན་འཁོར་ལོ་དང་པོ་ཡིན་ན། བདེན་བཞིའི་ཆོས་འཁོར་ཡིན་པས་ཁྱབ་པར་ཁས་བླངས་པ་ལྟར་ན།
བཤད་ཚུལ་དེ་ནི་ཤིན་ཏུ་རུང་ཡང་། དེ་ལྟར་ཁས་མི་ལེན་པ་ལྟར་ན་གཏན་ནས་མི་རུང་སྟེ། ཕུང་པོ་དང་ཁམས་
སོགས་ལ་བརྩམས་པའི་འདིར་བསྟན་འཁོར་ལོ་དང་པོ་རྣམས་བདེན་བཞིའི་ཆོས་འཁོར་མ་ཡིན་པའི་ཕྱིར་ཏེ།
བདེན་བཞི་ལ་མ་བརྩམས་པའི་མདོ་རྣམས་བདེན་བཞིའི་ཆོས་འཁོར་དུ་འཇོག་ཚུལ་མེད་པའི་ཕྱིར། བདེན་པ་
རྣམས་ཀྱི་རང་གི་མཚན་ཉིད་ཀྱང་བཀའ་སྩལ་ཅེས་པའི་དངོས་བསྟན་གྱི་འཁོར་ལོ་དང་པོ་བདེན་བཞི་ལ་བརྩམས་
པའི་མདོ་ཡིན་ཀྱང་། གཞན་དྲུག་བདེན་བཞི་ལ་བརྩམས་པའི་མདོ་མ་ཡིན་པར་རྩོམ་འཕྲོ་རང་གི་དགོངས་པ་ཡིན་
པའི་ཕྱིར། དེར་མ་ཟད་ཕུང་པོ་རྣམས་ཀྱི་རང་གི་མཚན་ཉིད་ཀྱང་བཀའ་སྩལ་ཅེས་པའི་མདོ་དེ་འཁོར་ལོ་དང་པོ་མ་
ཡིན་པའི་ཕྱིར་ཏེ། བཀའ་སྩལ་དང་པོ་བཞིའི་དངོས་བསྟན་གྱི་མདོ་གསུངས་ཚེ་སྟོན་པས་ཆོས་འཁོར་མ་བསྐོར་བའི་
ཕྱིར་ཏེ། དེའི་ཚེ་གདུལ་བྱའི་རྒྱུད་ལ་མཐོང་ལམ་མ་སྐྱེས་པའི་ཕྱིར་ཏེ། དེའི་རྗེས་སུ་བདེན་བཞིའི་ཆོས་འཁོར་གྱི་
བཟླས་པ་དང་པོ་བསྐོར་བའི་ཚེ་གདུལ་བྱའི་རྒྱུད་ལ་མཐོང་ལམ་སྐྱེས་པ་དང་། ལྷ་རྣམས་ཀྱིས་ཆོས་ཀྱི་འཁོར་ལོ་
བསྐོར་རོ་ཞེས་ནམ་མཁའ་ལས་སྒྲ་སྒྲོགས་པ་དང་། སྟོན་པས་བདེན་བཞིའི་ཆོས་འཁོར་བསྐོར་བ་དུས་མཉམ་པའི་
ཕྱིར་ཏེ། རྩོམ་འཕྲོར། གསེར་འཕྲེང་ལས། བྱེ་སྨྲ་རྣམས་མཐོང་ལམ་ཁོ་ན་ཆོས་འཁོར་དུ་འདོད་དེ། ལྔ་སྡེ་ལ་ཝ་
ར་ན་སིར་ཆོས་བསྟན་པས་ཀུན་ཤེས་ཀོའུ་དི་ནྱ་ལ་མཐོང་ལམ་སྐྱེས་པ་ན་གནོད་སྦྱིན་རྣམས་ཀྱིས་ཆོས་ཀྱི་འཁོར་ལོ་
བསྐོར་རོ་ཞེས་བསྒྲགས་པ་དང་། ཞེས་གསུངས་པས། རྒྱུ་མཚན་འདི་ལ་དཔག་ན་མཐོང་ལམ་ནང་ནས་ཀྱང་དེའི་
ཚེ་གདུལ་བྱ་དེ་དག་གི་རྒྱུད་ལ་སྐྱེས་པའི་མཐོང་ལམ་འབའ་ཞིག་ཆོས་འཁོར་དུ་བྱེད་དགོས་པར་མངོན་ནོ། ། ཞེས་
གསུངས་པའི་ཕྱིར། ཁྱབ་སྟེ། བཀའ་སྩལ་དང་པོ་བཞིའི་དངོས་བསྟན་གྱི་མདོ་དེ་འདིར་བསྟན་འཁོར་ལོ་དང་པོའི་
བརྗོད་བྱ་གཙོ་བོར་གྱུར་པའི་བདེན་བཞི་ལ་མ་བརྩམས་པས་བདེན་བཞིའི་ཆོས་འཁོར་དུ་འཇོག་ཚུལ་མེད་པའི་ཕྱིར་
ཏེ། རྩོམ་འཕྲོར། དེ་ལྟར་ན་གཏན་ལ་དབབ་བྱའི་གཙོ་བོའི་དབང་དུ་བྱས་ཏེ་འདིར་བསྟན་འཁོར་ལོ་དང་པོ་ལ་
བདེན་བཞིའི་ཆོས་འཁོར་དང༌། བར་བ་ལ་མཚན་ཉིད་མེད་པའི་ཆོས་འཁོར་ཞེས་བཏགས་སོ། ། ཞེས་གསུངས་
པའི་ཕྱིར་ཟེར། དེ་ལ་ཁོ་ན་རེ། བྱེ་སྨྲའི་ལུགས་གཞིར་བཞག་ན། ཆོས་འཁོར་ལ་ལྔ་སྡེའི་རྒྱུད་ཀྱི་མཐོང་ལམ་གྱིས་
ཁྱབ་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། ཀུན་དགའ་བོའི་རྒྱུད་ཀྱི་མཐོང་ལམ་ཆོས་ཅན།
དེར་ཐལ། དེའི་ཕྱིར་ཏེ། འཁོར་བསྒྱུར་གྱི་འཁོར་ལོ་དང་ཆོས་མཐུན་རྣམ་པ་དྲུག་གིས་ཆོས་མཚུངས་པའི་ལམ་
ཡིན་པའི་ཕྱིར། ཁྱབ་སྟེ། རང་འགྲེལ་ལས། མྱུར་དུ་འགྲོ་བའི་ཕྱིར་དང་། འདོར་བ་དང་འཇུག་པའི་ཕྱིར་དང་།
མ་རྒྱལ་བ་ལས་རྒྱལ་བར་བྱེད་པ་དང་། རྒྱལ་བ་རྣལ་དུ་འགོད་པའི་ཕྱིར་དང་། འཕར་བ་དང་། འབབ་པའི་ཕྱིར་

དྲང་ངེས་རྣམ་འབྱེད་ཀྱི་དོགས་དཔྱོད། • 281 •
ཏེ། མྱུར་བར་འགྲོ་བ་ལ་སོགས་པས་ནི་དེ་ལྟ་བུ་ཡིན་ནོ། ། ཞེས་དང་། ལུང་དེའི་དོན་ནི་རྩོམ་འཕྲོར། འཁོར་
སྒྱུར་གྱི་འཁོར་ལོ་ནི་བགྲོད་པ་མྱུར་བ། ས་གཞན་དང་གཞན་དུ་འགྲོ་བ། ཡུལ་འཁོར་དབང་དུ་མ་བསྡུས་པ་རྣམས་
སྡུད་པས་ན་མ་རྒྱལ་བ་ལས་རྒྱལ་བ། བསྡུས་ཟིན་བརྟན་པར་བྱེད་པས་རྒྱལ་བ་རྣལ་དུ་འགོད་པ། མཐོ་བ་ལ་འཕར་
བ། དམའ་བ་ལ་འབབ་པ་དྲུག་དང་ཆོས་མཐུན་པར་མཐོང་ལམ་གྱི་སྐད་ཅིག་རེ་རེས་ཀྱང་ཡོངས་སུ་ཤེས་པ་དང་
སྤོང་བ་སོགས་ཀྱི་བྱ་བ་བྱེད་པ། བདེན་པའི་དམིགས་རྣམ་སྔ་མ་སྔ་མ་དོར་ནས་གཞན་དང་གཞན་ལ་འཇུག་པ།
མཐོང་སྤང་སྔར་མ་སྤངས་པ་སྤོང་བ། སྤངས་ཟིན་བརྟན་པར་བྱེད་པས་འགོག་བདེན་ཐོབ་པ། ཁམས་གོང་མའི་
བདེན་པ་ལ་དམིགས་པས་འཕར་བ། འོག་མའི་བདེན་པ་ལ་དམིགས་པས་འབབ་པ་རྣམས་ཡིན་པའི་ཕྱིར། ཞེས་
གསུངས་པའི་ཕྱིར། དེ་ལ་གལ་ཏེ་ཆོས་འཁོར་ཡིན་ན་འཁོར་སྒྱུར་གྱི་འཁོར་ལོ་དང་ཆོས་མཚུངས་པས་ཁྱབ་པར་
བསྟན་པ་ཡིན་གྱི། ལྡོག་སྟེ་ཁྱབ་པར་བསྟན་པ་མིན་ནོ་ཞེ་ན། དེ་ཙམ་གྱིས་འགལ་བ་སྤོང་མི་ནུས་ཏེ། གཞན་དུ་ན་
བསྐལ་བཟང་སངས་རྒྱས་སྟོང་གིས་ཆོས་འཁོར་མ་བསྐོར་བར་ཐལ། དེ་དག་རེ་རེའི་གདུལ་བྱའི་རྒྱུད་ལ་ཆོས་འཁོར་
མེད་པའི་ཕྱིར་ཏེ། ཆོས་འཁོར་ཡིན་ན་ལྔ་སྡེའི་རྒྱུད་ཀྱིས་བསྡུས་པའི་ཁྱབ་པའི་ཕྱིར་ཏེ། ཁྱོད་ཀྱི་བཤད་ཚུལ་འཐད་
པའི་ཕྱིར། ཡང་དེ་ལ་དེ་ལྟར་ཁྱབ་པར་བཤད་པ་དེ་བསྟན་པ་འདིའི་དབང་དུ་བྱས་པ་ཡིན་པས་སྐྱོན་མེད་དོ་ཞེ་ན།
དེ་ཡང་མི་འཐད་དེ་ལྔ་སྡེ་ལས་གཞན་པའི་གང་ཟག་གི་རྒྱུད་ལ་ཆོས་འཁོར་ཡོད་པའི་ཕྱིར་ཏེ། སྟོན་པས་ཆོས་འཁོར་
བསྐོར་བ་ནས་བཟུང་སྟེ་མྱ་ངན་ལས་མ་འདས་བར་དུ་ཉིན་རེ་བཞིན་གདུལ་བྱ་ལ་ཆོས་འཁོར་བསྐོར་ཞིང་གདུལ་བྱའི་
རྒྱུད་ལ་ཆོས་འཁོར་སྐྱེས། ལྷས་སྦྱིན་གྱིས་དགེ་འདུན་འཁོར་ལོའི་དབྱེན་བྱས་པའི་ཉིན་དེར་གདུལ་བྱའི་རྒྱུད་ལ་ཆོས་
འཁོར་མ་སྐྱེས་པས་དབྱེན་དེ་ལ་འཁོར་ལོའི་དབྱེན་ཞེས་བཤད་པའི་ཕྱིར། མཆིམས་མཛོད་ལས། དགེ་འདུན་གྱི་
དབྱེན་དུ་བཤད་པ་གང་ཡིན་པ་དེ་ནི་ཆོས་ཀྱི་འཁོར་ལོའི་དབྱེན་དུ་འདོད་དེ། ཇི་སྲིད་དུ་དགེ་འདུན་ཕྱེ་ནས་མ་
འདུས་པ་དེ་སྲིད་དུ་སུའི་རྒྱུད་ལའང་ལམ་མི་སྐྱེ་བའི་ཕྱིར། ཞེས་གསུངས་པའི་ཕྱིར། ཁྱབ་སྟེ། འདི་ལྟར་ཁས་
བླངས་ན་སྟོན་པ་སངས་རྒྱས་ནས་མྱ་ངན་ལས་མ་འདས་བར་དུ་ཆོས་ཀྱི་འཁོར་ལོ་ཉིན་གཅིག་ཙམ་ལས་གཞན་དུ་མ་
བསྐོར་བར་ཐལ་བར་འགྱུར་བའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག་འཁོར་སྒྱུར་གྱི་འཁོར་ལོ་དང་ཆོས་
མཐུན་རྣམ་པ་དྲུག་གིས་ཆོས་མཚུངས་པའི་སྒོ་ནས་ཆོས་འཁོར་དུ་བཞག་པ་མི་འཐད་པར་ཐལ། དེ་འདྲ་བའི་ཆོས་
འཁོར་མེད་པའི་ཕྱིར་ཏེ། མཐོང་ལམ་ཡིན་ན་དེ་མ་ཡིན་པས་ཁྱབ་པའི་ཕྱིར་ཏེ། སྡུག་བསྔལ་ཆོས་བཟོད་ལ་དེ་མ་
ཡིན་པས་ཁྱབ་པ་གང་ཞིག དེ་བཞིན་དུ་ལམ་རྗེས་བཟོད་ཀྱི་བར་ལ་ཁྱབ་པའི་ཕྱིར་ཟེར་བ་ལ། ཁ་ཅིག དེ་དེ་
ཡིན་ཀྱང་ཁྱབ་མཐའ་བཟུང་བ་མ་ཡིན་ཟེར་པའང་ཡོད། མཐོང་ལམ་བཅོ་ལྔ་བོ་རྒྱུན་གཅིག་ཡིན་པས་རྒྱུན་གྱི་སྒོ་
ནས་ཆོས་མཐུན་སྦྱོར་ཚུལ་ཡོད་ཟེར་མཁན་ཡང་ཡོད་ཚོད་དུ་སྣང་བས་དཔྱད་དགོས་སོ། ། ཁ་ཅིག སྡུག་བསྔལ་

• 282 • 
དྲང་ངེས་རྣམ་འབྱེད་ཀྱི་དོགས་དཔྱོད།
-- - - - - - ------ ------ - ས་་་་་་- - -
ཡོངས་སུ་ཤེས་སོ་ཞེས་སོགས་ཀྱི་མདོ་བཞི་པོ་དེ་བཟླས་པ་གསུམ་གྱི་ཐ་མ་མ་ཡིན་པར་ཐལ། སྡུག་བསྔལ་ཤེས་པར་བྱ་
སྟེ་ཞེས་སོགས་ཀྱི་མདོ་བཞི་པོ་དེ་བཟླས་པ་གསུམ་པ་ཡིན་པའི་ཕྱིར་ཏེ། སྐབས་དང་པོའི་མཆན་འགྲེལ་ལས།
གཞན་ཡང་། བདེན་བཞིའི་ཆོས་འཁོར་གྱི་མདོ་ལས། སྡུག་བསྔལ་ཤེས་པར་བྱ་སྟེ། ཤེས་པར་བྱར་མེད་ཅེས་པའི་
མདོ་ཆོས་ཅན། དགོངས་འགྲེལ་ནས་བཤད་པའི་དེར་ཐལ། འཁོར་ལོ་དང་པོ་ཡིན་པའི་ཕྱིར། ཚིག་འདི་བཟླས་
པ་གསུམ་པར་བཤད་ལ། རྒྱལ་སྲས་མར་ཡོངས་སུ་ཤེས་སོ་ཞེས་བྱ་བ་ནི་གསུམ་པ་ཡིན་ཏེ་ཞེས་གསུངས་པ་བྱེད་པ་
འབྲས་བུ་ལ་བཟླས་པར་གོ་སླ་ལ། སྔ་མ་ཡང་འཇོག་ཚེ་བདག་མེད་ཙམ་ལ་མ་སྦྱར་བར་ཟད་ཤེས་དང་། མི་སྐྱེ་བ་
ཤེས་པའི་དབྱེ་བས་ཕྱེ་སྟེ་སླར་ཤེས་པར་བྱར་མེད་པའང་བསྟན་ནམ་དཔྱད། ཅེས་གསུངས་པའི་ཕྱིར་ཟེར། ཡང་
ཁ་ཅིག སྡུག་བསྔལ་ཤེས་པར་བྱར་མེད་ཅེས་སོགས་ཀྱི་མདོ་ཆོས་ཅན། བཟླས་པ་གསུམ་པ་མ་ཡིན་པར་ཐལ།
འདིར་བསྟན་འཁོར་ལོ་དང་པོ་མ་ཡིན་པའི་ཕྱིར་ཏེ། འཁོར་ལོ་དང་པོ་ཡིན་ལ་གྲུབ་དོན་གྱི་མདོ་ཚན་དང་པོའི་
དངོས་བསྟན་གྱི་འཁོར་ལོ་དང་པོ་མ་ཡིན་པའི་མུ་ཡིན་པའི་ཕྱིར་ཏེ། ཡིག་ཆར། རྩ་རྟགས་དང་པོ་གྲུབ་སྟེ། ཟབ་
ཞི་སྤྲོས་བྲལ་འོད་གསལ་འདུས་མ་བྱས། ། ཞེས་སོགས་དང་། བདེན་བཞིའི་མདོ་ལས། སྡུག་བསྔལ་ཤེས་པར་
བྱར་མེད། ཀུན་འབྱུང་སྤང་བར་བྱར་མེད། འགོག་པ་མངོན་དུ་བྱར་མེད། ལམ་སྒོམ་པར་བྱར་མེད་དོ་ཞེས་པའི་
མདོ་གཉིས་འཁོར་ལོ་དང་པོ་ཡིན་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། མདོ་དེ་བདག་མེད་སྟོན་པའི་
མདོ་ཡིན་ཀྱང་། འདིར་བསྟན་འཁོར་ལོ་དང་པོ་མ་ཡིན་པར་ཡིག་ཆར་གསལ་བའི་ཕྱིར་ཟེར། ཡང་ཁ་ཅིག དེ་
འདྲ་བའི་མདོ་དེ་གང་ཟག་གི་བདག་མེད་སྟོན་པའི་མདོ་མ་ཡིན་པའི་ཕྱིར་ཏེ། སྡུག་བསྔལ་ཤེས་པར་བྱར་མེད་
སོགས་བཞི་བོ་དེ་བདག་མེད་ཕྲ་རགས་གང་ཡང་མ་ཡིན་པའི་ཕྱིར་ཏེ། དེ་རྟོགས་པའི་དགྲ་བཅོམ་པའི་རྒྱུད་ཀྱི་མི་སྐྱེ་
བ་ཤེས་པ་བདག་མེད་ཕྲ་རགས་གང་གི་ཡང་རྣམ་ཅན་མ་ཡིན་པའི་ཕྱིར་ཏེ། མི་སྐྱེ་བ་ཤེས་པ་ལ་བདག་མེད་ཕྲ་རགས་
ཀྱི་རྣམ་ཅན་མེད་པའི་ཕྱིར་ཏེ། མཛོད་ལས། ལྷག་མ་རྣམ་པ་བཅུ་བཞི་ཅན། སྟོང་དང་བདག་མེད་མ་གཏོགས་སོ།
། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག མདོ་སྡེ་དགོངས་འགྲེལ་གྱི་དྲིས་ཞུས་དང་ལན་གྱི་
མདོའི་སྐབས་སུ་འཁོར་ལོ་དང་པོ་ནི་དྲང་དོན་དུ་དངོས་སུ་བསྟན་པ་ཡིན་ཏེ། རྩོམ་འཕྲོར། ཡང་ཁ་ཅིག འཁོར་
ལོ་དང་པོ་གཉིས་དྲང་དོན་ཡིན་པ་དང་། ཐ་མ་ངེས་དོན་ཡིན་པ་རེ་རེ་ནས་གྲུབ་དོན་ཡན་ལ་དངོས་སུ་མ་བསྟན་
ཅིང་། འདིར་བླ་ན་མཆིས་པ་སོགས་མདོ་ཚན་གཉིས་ཀྱིས་དང་པོ་གཉིས་ཀ་དྲང་དོན་དུ་དངོས་སུ་བསྟན། བླ་ན་མ་
མཆིས་ཞེས་སོགས་ཀྱིས་ཐ་མ་ངེས་དོན་དུ་དངོས་སུ་བསྟན་པའི་ཕྱིར་ཟེར་བའང་མི་འཐད་པར་ཐལ། གོང་གི་དྲིས་
ཞུསདང་ལན་སོགས་ཀྱིས་དང་པོ་གཉིས་དྲང་དོན་དུ་དངོས་སུ་བསྟན་པའི་ཕྱིར། དེར་ཐལ། དེ་ནི་མིང་དང་
བརྡས་རྣམ་པར་བཞག་པ་ཙམ་ཡིན་གྱི་ཞེས་སོགས་ཀྱིས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་བསྟན་

དྲང་ངེས་རྣམ་འབྱེད་ཀྱི་དོགས་དཔྱོད། • 283 •
ནས་འཁོར་ལོ་དང་པོའི་དངོས་ལ་གནོད་བྱེད་བསྟན། འདི་དང་ངོ་བོ་ཉིད་མེད་པ་གཞན་གཉིས་ཏེ་གསུམ་གས་
འཁོར་ལོ་བར་བའི་དགོངས་གཞི་བསྟན། དེ་ནི་རྐྱེན་གཞན་གྱི་སྟོབས་ཀྱིས་བྱུང་བ་ཡིན་གྱི་ཞེས་སོགས་ཀྱིས་གཞན་
དབང་བདེན་གྲུབ་ཏུ་བསྟན་པ་དང་། རྣམ་པར་དག་པའི་དམིགས་པ་གང་ཡིན་པ་དེ་ནི་དོན་དམ་ཡིན་ལ་ཞེས་
སོགས་ཀྱིས་ཡོངས་གྲུབ་བདེན་གྲུབ་ཏུ་བསྟན་ནས་འཁོར་ལོ་དང་པོའི་དགོངས་གཞི་དང་བར་བའི་དངོས་ལ་གནོད་
བྱེད་བསྟན། ངའི་དགོངས་ཏེ་བཤད་པ་ཞེས་སོགས་ཀྱིས་དྲང་དོན་གྱི་མདོ་སྒྲ་ཇི་བཞིན་པར་ཞེན་ན་རྟག་ཆད་ཀྱི་ལྟ་
བར་འགྱུར་ཚུལ་རྒྱུ་མཚན་དང་བཅས་པ་གསལ་བར་གསུངས་པའི་ཕྱིར། ཁྱབ་སྟེ། གྲུབ་དོན་གྱི་སྐབས་འདིར་དྲང་
བའི་དོན་ནོ་ཞེས་པའི་ཚིག་ཙམ་བྱུང་ཡང་དྲང་དོན་དུ་སྒྲུབ་པ་ལ་དེ་གཙོ་མི་ཆེ་བས་དྲང་དོན་དུ་བྱེད་དགོས་པའི་རྒྱུ་
མཚན་དགོངས་གཞི་དགོས་པ་དངོས་ལ་གནོད་བྱེད་སོགས་བསྟན་པ་གཙོ་ཆེར་ཞིང་དེ་གྲུབ་དོན་གྱི་གོང་ནས་དངོས་
སུ་གསུངས་པའི་ཕྱིར། ཞེས་དང་། ལེགས་བཤད་སྙིང་པོའི་མཆན་ལས། ཁ་ཅིག ཚིག་གཅོད་མཚམས་འདི་
ལས་བཟློག་སྟེ་གཉིས་དྲང་དོན་དང་། གཅིག་ངེས་དོན་ཡིན་པ་དེ་སྔར་བཤད་པའི་ཤུགས་ཀྱིས་ཤེས་ཟེར། དེ་མི་
འཐད་པར་ཐལ། གཉིས་དྲང་དོན་དང་གཅིག་ངེས་དོན་ཡིན་པར་སྔར་བཤད་པའི་ཤུགས་ཀྱིས་གཞན་ཞིག་ཤེས་རྒྱུ་
ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་མ་ཐག་པ་ལྟར་ཁས་ལེན་མི་རུང་སྟེ། གཞན་
དུ་ན་གཟུགས་སོགས་རང་གི་མཚན་ཉིད་ཀྱིས་གྲུབ་མཉམ་དུ་གསུངས་པ་དང་། དེ་ལྟར་མ་གྲུབ་མཉམ་དུ་གསུངས་
པའི་མདོ་ཆོས་ཅན། དྲིས་ལན་གྱི་མདོའི་སྐབས་སུ་དྲང་དོན་གྱི་མདོར་དངོས་སུ་བསྟན་པར་ཐལ། ཁྱོད་ཀྱི་བཤད་
ཚུལ་འཐད་པའི་ཕྱིར། འདོད་ན། དགོངས་གཞི་དགོས་པ་དངོས་ལ་གནོད་བྱེད་གསུམ་ཚང་བའི་མདོ་ཡིན་པར་
དངོས་སུ་བསྟན་ན། དྲང་དོན་གྱི་མདོ་ཡིན་པར་དངོས་སུ་བསྟན་པས་ཁྱབ་པར་ཐལ། འདོད་པའི་ཕྱིར། འདོད་
ན། དགོངས་གཞི་སོགས་གསུམ་ཚང་བར་དངོས་སུ་བརྗོད་ན། དྲང་དོན་གྱི་མདོར་དངོས་སུ་བརྗོད་པའི་ཁྱབ་པར་
ཐལ། འདོད་པའི་ཕྱིར། འདོད་ན། དགོངས་གཞི་སོགས་གསུམ་ཚང་བར་དངོས་སུ་རྟོགས་ན་དྲང་དོན་གྱི་
མདོར་དངོས་སུ་རྟོགས་པས་ཁྱབ་པར་ཐལ། འདོད་པའི་ཕྱིར། འདོད་ན། དགོངས་གཞི་སོགས་གསུམ་ཚང་བའི་
མདོའི་རྟགས་ཀྱིས་དེ་འདྲ་བའི་མདོ་གཉིས་དྲང་དོན་གྱི་མདོར་སྒྲུབ་དགོས་ཀྱི་ཕྱི་རྒོལ་ཡང་དག་ཆོས་ཅན། དེར་
ཐལ། དེའི་ཕྱིར་ཏེ། དེ་ཡོད་པའི་ཕྱིར་ཏེ། དེ་འདྲ་བའི་མདོ་གཉིས་དྲང་དོན་གྱི་མདོར་རྟོགས་པའི་རྗེས་དཔག་
ཚད་མ་ཡོད་པའི་ཕྱིར། མ་གྲུབ་ན། དེ་འདྲ་བའི་མདོ་གཉིས་ཆོས་ཅན། ཁྱོད་དྲང་དོན་གྱི་མདོར་རྟོགས་པའི་རྗེས་
དཔག་ཡོད་པར་ཐལ། ཁྱོད་དྲང་དོན་གྱི་མདོ་ཡིན་པའི་ཕྱིར་ཏེ། སྒྲས་ཟིན་སྒྲ་ཇི་བཞིན་པ་མ་ཡིན་པའི་མདོ་ཡིན་
པའི་ཕྱིར། ཁྱབ་སྟེ། སྒྲས་ཟིན་སྒྲ་ཇི་བཞིན་པ་མ་ཡིན་པའི་མདོ་དེ་ངེས་དོན་གྱི་མདོའི་མཚན་ཉིད། ཅེས་གསུངས་
པའི་ཕྱིར། གཞན་ཡང་། དྲིས་ལན་གྱི་མདོའི་སྐབས་སུ་དེ་འདྲ་བའི་མདོ་གཉིས་དྲང་དོན་དུ་དངོས་སུ་བསྟན་པ་མ་

• 284 •་
དྲང་ངེས་རྣམ་འབྱེད་ཀྱི་དོགས་དཔྱོད།
ཡིན་པར་ཐལ། དེ་ལྟར་དངོས་སུ་བསྟན་ན་གདུལ་བྱ་རྣམས་ཀྱིས་ཀྱང་དེ་ལྟར་དངོས་སུ་རྟོགས་དགོས་པ་ལས་
དངོས་སུ་རྟོགས་མི་རུང་བའི་ཕྱིར་ཏེ། དྲིས་ལན་གྱི་མདོ་འདི་ལ་བརྟེན་ནས་ཆ་མ་ཕྱེ་བའི་མདོ་གཉིས་དྲང་དོན་དང་།
ཆ་ཕྱེ་བའི་མདོ་གཅིག་ངེས་དོན་དུ་གདུལ་བྱ་རྣམས་ཀྱིས་ཤུགས་ཀྱིས་ཤེས་ནུས་པ་ཙམ་ཡིན་པའི་ཕྱིར་ཏེ། གཞུང་
ཉིད་ལས། དེ་ལྟར་ན་གསུང་རབ་ལ་ཆོས་རྣམས་རང་གི་མཚན་ཉིད་ཀྱིས་ཡོད་པ་དང་། ཆོས་རྣམས་རང་གི་མཚན་
ཉིད་ཀྱིས་མ་གྲུབ་པར་སྟོན་པ་དང་། རང་གི་མཚན་ཉིད་ཀྱིས་གྲུབ་མ་གྲུབ་ལེགས་པར་ཕྱེ་བའི་མདོ་སྡེ་གསུམ་བྱུང་
ཞིང་། དེ་དག་ཀྱང་ངོ་བོ་ཉིད་ཡོད་མེད་ལེགས་པར་ཕྱེ་མ་ཕྱེ་གཉིས་སུ་འགྱུར་ལ་ཕྱེ་བ་ནི་དོན་གཞན་དུ་དྲང་བར་མི་
བྱ་བས་ངེས་པའི་དོན་དང་། མ་ཕྱེ་བ་ནི་དོན་གཞན་དུ་དྲང་དགོས་པས་དྲང་བའི་དོན་ཡིན་ལ། དེ་ལའང་གཉིས་
ཡོད་པས་མདོ་སྡེ་གཉིས་དྲང་དོན་དང་གཅིག་ངེས་དོན་དུ་སྔར་བཤད་པ་རྣམས་ཀྱི་ཤུགས་ཀྱིས་ཤེས་པར་འགྱུར་རོ།
ཞེས་གསུངས་པའི་ཕྱིར། ཁྱབ་སྟེ། སྔར་བཤད་པ་རྣམས་ཀྱིས་ཞེས་པས་སྔར་གྱི་དྲི་བ་ཞུས་ཚུལ་དང་ལན་བཏབ་
ཚུལ་དེ་བསྟན། ཤུགས་ཀྱིས་ཞེས་པས་དྲིས་ལན་དེའི་ཤུགས་ཀྱིས་ཞེས་བསྟན་ལ་གཞུང་དོན་ལྷག་མ་གོ་སླ་བའི་ཕྱིར།
གཞན་དུ་ན་གཞུང་དོན་ཇི་ལྟར་ཡིན་སྨོས་ཤིག གཞན་ཡང་། འཁོར་ལོ་བར་བའི་དྲི་བ་དངོས་སུ་ཞུས་པས་ལན་གྱི་
སྐབས་སུ་བར་བའི་དགོངས་གཞི་དགོས་པ་དངོས་ལ་གནོད་བྱེད་གསུམ་དངོས་སུ་དང་། དང་པོའི་དྲི་བ་ཤུགས་ལ་
ཞུས་པས་དེའི་དགོངས་གཞི་སོགས་གསུམ་ལན་གྱི་མདོའི་སྐབས་སུ་ཤུགས་ལ་བསྟན་པ་མ་ཡིན་པར་ཐལ་ལོ། །
འདོད་མི་ནུས་ཏེ། གཞུང་ཉིད་ལས། ཕུང་པོ་ལ་སོགས་པ་གཞན་དབང་དང་དེ་ལ་ཆོས་ཀྱི་བདག་ཏུ་སྒྲོ་བཏགས་པ་
ཀུན་བཏགས་དང་དེ་དེས་སྟོང་བ་ཆོས་ཀྱི་བདག་མེད་ཀྱི་ཡོངས་གྲུབ་ཏུ་འཇོག་པ་ཐེག་ཆེན་གྱི་མདོའི་དོན་དུ་དགོངས་
འགྲེལ་གྱིས་བཀྲལ་བའི་ཤུགས་ཀྱིས། ཕུང་པོའི་གཞན་དབང་གང་ཟག་གི་བདག་གི་ཀུན་བཏགས་ཀྱིས་སྟོང་པ་གང་
ཟག་གི་བདག་མེད་ཀྱི་ཡོངས་གྲུབ་ཏུ་འཇོག་པའི་ངོ་བོ་ཉིད་གསུམ་གྱི་རྣམ་བཞག་དེ་ཙམ་ཞིག་ཐེག་དམན་གྱི་མདོའི་
དོན་དུ་གོ་ནུས་ལ། དེའི་ཕྱིར་འཁོར་ལོ་དང་པོ་གསུངས་པའི་གདུལ་བྱ་ནི་གང་ཟག་གི་བདག་མེད་ཀྱི་དབང་དུ་བྱས་
པའི་མཚན་ཉིད་ངོ་བོ་ཉིད་མེད་པ་རྟོགས་པའི་སྣོད་དུ་རུང་ལ། ཆོས་ཀྱི་བདག་མེད་ཀྱི་དབང་དུ་བྱས་པའི་མཚན་
ཉིད་ངོ་བོ་ཉིད་མེད་པ་རྟོགས་པའི་སྣོད་དུ་མི་རུང་བ་ལ་གསུངས་པར་དགོངས་འགྲེལ་གྱིས་ཤུགས་ཀྱིས་འགྲེལ་བས།
ལེགས་པར་རྣམ་པར་ཕྱེ་བའི་ཆོས་འཁོར་ཐེག་པ་ཐམས་ཅད་ལ་ཞུགས་པའི་ཆེད་དུ་གསུངས་པའི་དོན་ནི་དེའོ། །
ཞེས་གསུངས་པའི་ཕྱིར། ཁྱབ་སྟེ། གང་ཟག་གི་བདག་མེད་ཀྱི་དབང་དུ་བྱས་པའི་ངོ་བོ་ཉིད་མེད་པ་གསུམ་འཁོར་
ལོ་དང་པོའི་དགོངས་གཞིར་དགོངས་འགྲེལ་གྱིས་ཤུགས་ལ་གསུངས་པར་ལུང་དེས་གསལ་བར་བཤད་པས། དྲིས་
ལན་གྱི་སྐབས་སུ་འཁོར་ལོ་དང་པོའི་དགོངས་གཞི་སོགས་གསུམ་དངོས་སུ་མ་བསྟན་པར་ཤེས་ནུས་ལ། དེ་ལྟ་ན་
འཁོར་ལོ་དང་པོ་དྲང་དོན་དུ་དངོས་སུ་འགྲེལ་བ་མ་ཡིན་པར་ཡང་ཤེས་ནུས་པའི་ཕྱིར་ཟེར་བ་སོགས་ལ་དཔྱད་གཞི་

དྲང་ངེས་རྣམ་འབྱེད་ཀྱི་དོགས་དཔྱོད། • 285 •
ཆེ། ཁ་ཅིག ཤུགས་ལ་གནས་པའི་དོན་དེ་ཉིད་ཅེས་པའི་སྐབས་ཀྱི་ཤུགས་ལ་གནས་པའི་དོན་ལ་འཁོར་ལོ་གསུམ་
གྱི་ཐ་སྙད་འཇོག་དགོས་ཏེ། ལེགས་བཤད་སྙིང་པོའི་མཆན་ལས། འདིར་ཤུགས་ལ་གནས་པའི་དོན་ཞེས་པ་
དགོངས་འགྲེལ་གྱི་ཤུགས་བསྟན་དུ་མི་རུང་སྟེ། གྲུབ་དོན་གྱི་དངོས་བསྟན་ཡིན་པའི་ཕྱིར། དྲང་ངེས་ཀྱི་ཁྱད་པར་
འདི་ཡན་ཆད་ཀྱི་ཤུགས་བསྟན་ཡིན་པའང་མི་རུང་སྟེ། དྲང་བའི་དོན་གྱི་མདོ། སྒྲ་ཇི་བཞིན་པར་ཞེན་ན་རྟག་ཆད་
ཀྱི་ལྟ་བ་ཐོབ་པར་གསུངས་ཤིང་། དགོངས་གཞིའི་ངོ་བོ་ཉིད་མེད་པ་གསལ་བར་བཤད་པ་ལས་ལྷག་པའི་དྲང་དོན་
དུ་སྒྲུབ་ཚུལ་གྲུབ་དོན་ལ་མེད་པའི་ཕྱིར། འདིར་དྲང་བའི་དོན་ཞེས་པའི་ཚིག་ཙམ་བྱུང་ཡང་དྲང་དོན་ཡིན་མིན་
སྒྲུབ་པའི་སྐབས་མ་ཡིན་པའི་ཕྱིར། དེས་ན་འཁོར་ལོ་གསུམ་ཞེས་པའི་ཐ་སྙད་གྲུབ་དོན་ཡན་ལ་མ་བྱུང་པས།
འདིར་ཤུགས་ལ་གནས་པའི་དོན་ཡིན་ཏེ། འདི་དང་འདི་ལྟར་བཀའ་སྩལ་ཅེས་མདོ་སྡེ་སོ་སོར་ངོས་བཟུང་ནས་
དྲང་ངེས་ཕྱེ་སྟེ་བཤད་པའི་ཤུགས་ཀྱིས་འཁོར་ལོ་གསུམ་གྱི་མིང་སྦྱར་ཏེ་དྲང་ངེས་སུ་འཇོག་ཚུལ་ཀྱང་ཤེས་མོད།
འོན་ཀྱང་ཚིག་ལ་མི་གསལ་བས་གྲུབ་དོན་འདིར་འཁོར་ལོ་སོ་སོའི་ཐ་སྙད་དང་། དྲང་ངེས་སུ་འཇོག་ཚུལ་སྦྱར་ནས་
གསུངས་པ་ཡིན་ལ། འཁོར་ལོ་གསུམ་གྱི་ཐ་སྙད་གང་གི་སྒོ་ནས་སྦྱར་བ་ཡིན་ན། དུས་ཀྱི་རིམ་པའི་སྒོ་ནས་སྦྱར་
ཞེས་པའི་དོན་ཡིན་པའི་ཕྱིར་ཏེ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ཆ་མ་ཕྱེ་
བའི་མདོ་གཉིས་དང་ཆ་ཕྱེ་བའི་མདོ་གཅིག་དང་མདོ་ཚན་གསུམ་པོ་དེ་ལ་དུས་སྔ་ཕྱི་བར་གསུམ་དུ་གསུངས་པའི་
འཁོར་ལོ་གསུམ་གྱི་ཐ་སྙད་སྦྱར་བ་དེ་ཤུགས་ལ་གནས་པའི་དོན་ཡིན་པའི་ཕྱིར་ཏེ། རྩོམ་འཕྲོར། གོང་གི་དྲིས་ལན་
རྣམས་ཀྱིས་འཁོར་ལོ་དང་པོ་དང་བར་བ་གཉིས་ཀས་ཆ་མ་ཕྱེ་བར་རང་མཚན་གྱིས་ཡོད་མཉམ་དང་མེད་མཉམ་དུ་
བཀའ་སྩལ་ཚུལ་དང་དེ་ལ་གནོད་བྱེད་འབབ་ཚུལ་དངོས་སུ་བསྟན། དང་པོའི་དགོངས་གཞི་ཤུགས་ལ་བསྟན་ཅིང་
བར་བའི་དགོངས་གཞིའང་དངོས་སུ་བསྟན་པའི་ཤུགས་ཀྱིས་ཆ་ཕྱེ་ནས་སྟོན་པའི་ངེས་དོན་གཅིག་ཡོད་པར་འགྲུབ་
ལ། ཚན་གསུམ་པོ་དེ་དུས་སྔ་ཕྱི་བར་གསུམ་དུ་གསུངས་པ་ཡིན་པས་གོ་རིམ་དེའི་སྒོ་ནས་འཁོར་ལོ་གསུམ་ཞེས་པའི་
ཐ་སྙད་དང་མདོ་ཚན་གསུམ་ག་མིང་དོན་སྦྱོར་དགོས་ནའང་། དེ་དྲིས་ཞུས་སོགས་ཀྱི་ཤུགས་ལ་ཐོན་པ་མ་གཏོགས་
དངོས་སུ་མ་གསུངས་པ་གྲུབ་དོན་འདིར་དངོས་སུ་གསུངས་ཞེས་པ་ཡིན་པའི་ཕྱིར། ནས། ཁོ་བོའི་མཆན་འགྲེལ་
དུ་འདི་དང་མི་འདྲ་ཙམ་ཞིག་བྲིས་ཡོད་ཀྱང་ཡིག་ཆའི་ཁོག་བསྒྲིགས་ན་འདི་ལྟར་བྱེད་དགོས་པར་སྣང་ངོ་། ། ཞེས་
གསུངས་པའི་ཕྱིར་ཟེར། ཡང་ལ་ལས། ལེགས་བཤད་སྙིང་པོའི་མཆན་འགྲེལ་དང་རྩོམ་འཕྲོ་དང་སྐབས་དང་པོའི་
མཆན་འགྲེལ་གསུམ་པོ་གང་གི་དབང་དུ་བྱས་ཀྱང་དེ་དག་གི་བཤད་ཚུལ་ལྟར་དྲིས་ལན་གྱི་ཤུགས་ལ་གནས་པའི་དོན་
དུ་བཞག་ན་སྐྱོན་ཅུང་ཟད་ཀྱང་མེད་ལ། ཤུགས་ལ་གནས་པའི་དོན་དེ་ཉིད་ཅེས་པའི་དངོས་བསྟན་གྱི་ཤུགས་ལ་
གནས་པའི་དོན་དུ་བཞག་པ་ཡིན་ན། དེ་གཏན་ནས་མི་རུང་སྟེ། དེ་འདྲ་བའི་ཤུགས་ལ་གནས་པའི་དོན་ཡིན་ན་

དྲང་ངེས་རྣམ་འབྱེད་ཀྱི་དོགས་དཔྱོད།
------ བསམ་་་་་
མདོ་ཞིག་ཡིན་དགོས་པའི་ཕྱིར་ཏེ། དེ་ཡིན་ན་འཁོར་ལོ་གསུམ་གྱི་ཐ་སྙད་སྦྱར་པའི་ཞེས་དང་། དྲང་ངེས་ཀྱི་ཐ་
སྙད་སྦྱར་བའི་གཞི་ཞིག་ཡིན་དགོས་པའི་ཕྱིར་ཏེ། གཞུང་ཉིད་ལས། ཤུགས་ལ་གནས་པའི་དོན་དེ་ཉིད་དུས་ཀྱི་
རིམ་པའི་སྒོ་ནས། འཁོར་ལོ་གསུམ་དང་སྦྱར་བའི་དྲང་ངེས་སུ་འགྱུར་ཚུལ་དོན་དམ་ཡང་དག་འཕགས་ཀྱིས་སྟོན་
པ་ལ་ཞུས་པ་ནི། ཞེས་གསུངས་པའི་ཕྱིར། ཁྱབ་སྟེ། འཁོར་ལོ་གསུམ་དང་སྦྱར་བའི་ཞེས་པས་སྔར་གྱི་ཤུགས་ལ་
གནས་པའི་དོན་གསུམ་པོ་དེ་རིམ་བཞིན་འཁོར་ལོ་གསུམ་དུ་བསྟན། དྲང་ངེས་སུ་འགྱུར་ཚུལ་ཞེས་པས་ཤུགས་ལ་
གནས་པའི་དོན་གསུམ་པོ་གང་རུང་ཡིན་ན། དྲང་ངེས་ཀྱི་མདོ་གང་རུང་གིས་ཁྱབ་པར་བསྟན་པའི་ཕྱིར་ཏེ། ལུང་
དོན་བཤད་ཚུལ་ཅིག་ཡོད་པའི་ཕྱིར། དེས་ན་ཤུགས་ལ་གནས་པའི་དོན་དེ་ཉིད་ཅེས་པའི་ཤུགས་ལ་གནས་པའི་
དོན་དངོས་ཇི་ལྟ་བུ་ཞེ་ན། དེ་ཉིད་ཅེས་པའི་དེ་སྒྲ་མདོ་སྡེ་གཉིས་དྲང་དོན་དང་གཅིག་ངེས་དོན་དུ་སྔར་བཤད་པ་
རྣམས་ཀྱི་ཤུགས་ཀྱིས་ཤེས་པར་འགྱུར་རོ། ། ཞེས་པ་ལ་བསྙེགས་དགོས་པས་ཤུགས་ལ་གནས་པའི་དོན་ཞེས་པ་ནི་
དྲིས་ལན་གྱི་མདོའི་སྐབས་སུ་ཤུགས་ལ་བསྟན་ཅེས་པ་ལྟ་བུ་གཏན་མ་ཡིན་པར་དྲིས་ལན་གྱི་མདོའི་སྐབས་སུ་དྲང་
དོན་དང་ངེས་དོན་དུ་ཤུགས་ལ་བསྟན་པའི་དོན་ཆ་མ་ཕྱེ་བའི་མདོ་གཉིས་དང་ཆ་ཕྱེ་བའི་མདོ་གཅིག་དང་གསུམ་པོ་
དེ་དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར་བའི་དྲང་ངེས་སུ་འགྱུར་ཚུལ་ཞེས་པའི་དོན་དུ་གཞུང་ཉིད་
ལས་ཤིན་ཏུ་གསལ་བས་དེ་ལྟར་ཡིན་པ་ལ་སུས་ཀྱང་བསྙོན་དུ་མི་རུང་བའི་ཕྱིར། གོང་གི་ལེགས་བཤད་གསུམ་གྱི་
བཤད་ཚུལ་ལྟར་ན། དེ་དག་གི་བཤད་ཚུལ་ལྟར་གྱི་ཤུགས་ལ་གནས་པའི་དོན་དེ་འཁོར་ལོ་གསུམ་པོ་གང་རུང་དུ་
ཡང་འཇོག་མི་རུང་ལ། དྲང་ངེས་ཀྱི་མདོ་གང་རུང་དུ་ཡང་འཇོག་མི་རུང་བས་ཤུགས་ལ་གནས་པའི་དོན་ཙམ་དུ་
རུང་ཡང་། འདིར་དངོས་སུ་བསྟན་པའི་ཤུགས་ལ་གནས་པའི་དོན་དུ་མི་རུང་བའི་ཕྱིར་ཏེ། འདིར་དངོས་སུ་
བསྟན་པའི་ཤུགས་ལ་གནས་པའི་དོན་ཡིན་ན། དྲིས་ལན་གྱི་མདོའི་སྐབས་སུ་དངོས་སུ་མ་བསྟན་པས་ཁྱབ་པའི་
ཕྱིར། གཞན་ཡང་། རྩོམ་འཕྲོ་དང་མཆན་འགྲེལ་གཉིས་ཀར། གྲུབ་དོན་གྱི་སྐབས་འདིར་དྲང་པའི་དོན་ནོ་ཞེས་
པའི་ཚིག་ཙམ་བྱུང་ཡང་དྲང་དོན་དུ་སྒྲུབ་པ་ལ་དེ་གཙོ་མི་ཆེ་བ་དྲང་དོན་དུ་བྱེད་དགོས་པའི་རྒྱུ་མཚན་དགོངས་གཞི་
དགོས་པ་དངོས་ལ་གནོད་བྱེད་སོགས་བསྟན་པ་གཙོ་ཆེ་ཞིང་དེ་གྲུབ་དོན་གྱི་གོང་ནས་དངོས་སུ་གསུངས་པའི་ཕྱིར།
ཞེས་གསུངས་པའང་དཔྱད་དགོས་ཏེ། དྲིས་ལན་གྱི་སྐབས་སུ་འཁོར་ལོ་དང་པོའི་དགོངས་གཞི་དངོས་སུ་མ་
གསུངས་པར་རྩོམ་འཕྲོ་རང་ཉིད་ལས་གསུངས་པའི་ཕྱིར་ཏེ། དེ་ཉིད་ལས། དང་པོའི་དགོངས་གཞི་ཤུགས་ལ་
བསྟན་ཅིང་། ཞེས་གསུངས་པའི་ཕྱིར། དགོས་པ་དངོས་སུ་བསྟན་ཅེས་གསུངས་པའང་དཔྱད་དགོས་ཏེ། དེ་
དངོས་སུ་བསྟན་ཅེས་རྩོམ་འཕྲོ་སོགས་ལས་མ་བྱུང་བའི་ཕྱིར། དྲང་ངེས་ཀྱི་ཁྱད་པར་འདི་ཡན་ཆད་ཀྱི་ཤུགས་
བསྟན་ཡིན་པའང་མི་རུང་སྟེ། དྲང་བའི་དོན་གྱི་མདོ་སྒྲ་ཇི་བཞིན་པར་ཞེན་ན་རྟག་ཆད་ཀྱི་ལྟ་བ་ཐོབ་པར་གསུངས་

དྲང་ངེས་རྣམ་འབྱེད་ཀྱི་དོགས་དཔྱོད། • 287 •
ཤིང་། ཞེས་གསུངས་པའང་དཔྱད་དགོས་ཏེ། འཁོར་ལོ་གསུམ་གྱི་དྲང་ངེས་ཀྱི་ཁྱད་པར་གྲུབ་དོན་ཡན་ཆད་དུ་
དངོས་སུ་མ་བསྟན། དྲང་དོན་གྱི་མདོ་སྒྲ་ཇི་བཞིན་དུ་ཁས་ལེན་མི་རུང་བར་ཡང་དེར་མ་བསྟན་པའི་ཕྱིར། དང་པོ་
དེར་ཐལ། ཆ་མ་ཕྱེ་བའི་མདོ་གཉིས་དགོངས་གཞི་སོགས་གསུམ་ཚང་བར་རྟོགས་པ་ལ་བརྟེན་ནས་མདོ་སྡེ་གཉིས་
སྒྲ་ཇི་བཞིན་པ་མ་ཡིན་པར་རྟོགས་དགོས། དེ་ལ་བརྟེན་ནས་དྲང་དོན་གྱི་མདོར་རྟོགས་དགོས་ལ། གདུལ་བྱ་ལ་
བསྟན་པའི་རིམ་པ་ཡང་དེ་ལྟར་ཡིན་པའི་ཕྱིར། རྟགས་གཉིས་པ་དེར་ཐལ། གྲུབ་དོན་ཡན་ཆད་ཀྱི་ལེའུ་དེར་དྲང་
དོན་གྱི་མདོ་ཞེས་པའི་ཚིག་ཙམ་ཡང་མ་བྱུང་བས། མངོན་སུམ་ལ་བསྙོན་མི་རིགས་པའི་ཕྱིར་ཟེར་བ་སོགས་ལ་
དཔྱད་གཞི་ཆེ། ཁ་ཅིག འདིར་བསྟན་འཁོར་ལོ་དང་པོ་ཡིན་ན། བདེན་གཞིའི་ཆོས་འཁོར་ཡིན་པས་ཁྱབ་པ་
མེད་ཅིང་། དེ་ཡིན་ན་བདེན་བཞི་ལ་བརྩམས་པས་ཀྱང་མ་ཁྱབ་ལ། འོན་ཀྱང་གྲུབ་དོན་གྱི་མདོ་ཚན་དང་པོའི་
སྐབས་སུ་འདིར་བསྟན་འཁོར་ལོ་དང་པོ་བདེན་བཞིའི་ཆོས་འཁོར་དང་། བདེན་བཞི་ལ་བརྩམས་པར་གསུངས་པ་
ནི་གཙོ་ཆེ་བ་ལ་དགོངས་ཏེ། རྩོམ་འཕྲོར། ཡང་ཁ་ཅིག འདིར་བསྟན་འཁོར་ལོ་དང་པོ་ཡིན་ན་བདེན་བཞིའི་
ཆོས་འཁོར་ཡིན་པས་ཁྱབ་པ་དང་། བདེན་བཞི་གང་རུང་ལས་བརྩམས་ནས་རང་འཛིན་རྟོག་པའི་ཞེན་གཞིར་རང་
མཚན་གྱིས་གྲུབ་པར་སྟོན་པས་ཁྱབ་པར་ཐལ། མདོ་ལས། འཕགས་པའི་བདེན་པ་བཞིའི་རྣམ་པ་བསྟན་པའི་ཞེས་
གསུངས་ཤིང་། ནས། ཉན་ཐོས་སྡེ་གཉིས་ཀྱི་བློ་དང་འཚམས་པའི་གནས་ལུགས་གཏན་ལ་འབེབས་ཚུལ་མངོན་པ་
མཛོད་ལྟར་བདེན་བཞི་དང་སྦྱར་བ་འདི་ཡིན་པས་གཙོ་ཆེ་བ་ལ་དགོངས་པའི་ཕྱིར། ཞེས་གསུངས་པའི་ཕྱིར་ཟེར།
ཡང་ཁ་ཅིག ཕུང་པོ་ལྔ་ནས་བྱང་ཕྱོགས་སྡེ་ཚན་གྱི་བར་བརྩམས་གཞི་བདུན་གྱི་ནང་ནས་བདེན་བཞི་དེ་བརྩམས་
གཞིའི་གཙོ་བོ་ཡིན། བརྩམས་གཞི་བདུན་ལ་བརྩམས་པའི་འཁོར་ལོ་དང་པོ་བདུན་གྱི་ནང་ནས་བདེན་གཞི་ལ་
བརྩམས་པའི་དེ་གཙོ་བོ་དང་གཞན་རྣམས་གཙོ་བོ་མ་ཡིན་པར་ཐལ། ཁྱོད་ཀྱི་གཙོ་ཆེ་ཚུལ་འཐད་པའི་ཕྱིར།
འདོད་ན། མི་འཐད་དེ། བརྩམས་གཞི་བདུན་ག་འཁོར་ལོ་དང་པོའི་བརྩམས་གཞིའི་གཙོ་བོ་ཡིན་པ་གང་ཞིག
འཁོར་ལོ་དང་པོ་བདུན་ལ་གཙོ་ཆེ་ཆུང་གི་ཁྱད་པར་མེད་པའི་ཕྱིར། རྟགས་དང་པོ་དེར་ཐལ། དང་པོ་དེ་དེ་ཡིན་
པ་གང་ཞིག ཐ་མའི་བར་ཡིན་པའི་ཕྱིར། རྟགས་དང་པོ་དེར་ཐལ། ཕུང་པོ་རྣམས་ཀྱི་རང་གི་མཚན་ཉིད་ཀྱང་
བཀའ་སྩལ་ཅེས་པའི་དངོས་བསྟན་གྱི་འཁོར་ལོ་དང་པོའི་བརྩམས་གཞིའི་གཙོ་བོ་ཡིན་པའི་ཕྱིར་ཏེ། དེ་ཡོད་པའི་
ཕྱིར། རྟགས་ལྷག་མ་རྣམས་འདྲ། དེས་ན་བརྩམས་གཞིའི་གཙོ་བོའི་དབང་དུ་བྱས་ནས་བདུན་དུ་སོང་བ་ཡིན་གྱི་
གཞན་དུ་ན་རྒྱུ་མཚན་མི་རྙེད་པའི་ཕྱིར། གོང་གི་རྟགས་གཉིས་པ་དེར་ཐལ། བརྗོད་བྱའི་སྒོ་ནས་དེ་ལྟར་འཇོག་
ཚུལ་མེད་པ་གང་ཞིག རྗོད་བྱེད་ཀྱི་སྒོ་ནས་མེད་པའི་ཕྱིར། མ་གྲུབ་ན། ཇི་ལྟར་ཡིན་སྨྱོས་ཤིག གཞན་ཡང་།
བཤད་ཚུལ་དེ་མི་འཐད་པར་ཐལ། དུས་དང་པོར་གསུངས་པའི་མདོ་ཡིན་ན། འདིར་བསྟན་འཁོར་ལོ་དང་པོ་

: 288 • དྲང་ངེས་རྣམ་འབྱེད་ཀྱི་དོགས་དཔྱོད།
---- ་མ - གས
ཡིན་པས་ཁྱབ་པའི་ཕྱིར་ཏེ། འདིར་བསྟན་འཁོར་ལོ་དང་པོ་ལ་འདིར་དངོས་སུ་བསྟན་པའི་འཁོར་ལོ་དང་པོ་དང་
འདིར་ཤུགས་ལ་བསྟན་པའི་འཁོར་ལོ་དང་པོ་གཉིས་ཡོད་པའི་ཕྱིར། གྲུབ་དོན་གྱི་མདོ་ཚན་གསུམ་གྱི་དངོས་བསྟན་
གྱི་འཁོར་ལོ་གསུམ་དང་པོ་དང་། འདིར་དངོས་སུ་མ་བསྟན་པའི་དེ་གསུམ་གཉིས་པ་ཡིན་པའི་ཕྱིར་ཏེ། ཕར་ཕྱིན་
མཐའ་དཔྱོད་ལས། བཀའ་ཐམས་ཅད་བསྡུས་ན་དུས་དང་པོར་གསུངས་པའི་འཁོར་ལོ་དང་པོ་དང༌། དུས་བར་
བར་གསུངས་པའི་འཁོར་བར་བ་དང་། དུས་ཐ་མར་གསུངས་པའི་འཁོར་ལོ་ཐ་མ་གསུམ་དུ་གྲངས་ངེས་པའི་ཕྱིར།
དེ་ལྟར་གྲངས་ངེས་པར་དགོངས་འགྲེལ་དྲིས་ཞུས་ཀྱི་ཤུགས་ལ་བསྟན་པའི་ཕྱིར་ཞེས་དང་། དེས་འཁོར་ལོ་དང་པོ་
དང་བར་བ་གཉིས་ལ་དྲི་བ་དངོས་སུ་བསྟན་ནས་ཐ་མ་ཤུགས་ལ་བསྟན་པའི་ཕྱིར། ཞེས་དེའི་ཤེས་བྱེད་དུ་ཤུགས་ལ་
གནས་པའི་དོན་ཞེས་སོགས་དྲངས་ པའི་དགོངས་པའང་ལེགས་པར་གོ་ནུས་ཏེ། ཞེས་སོགས་རྩོམ་འཕྲོ་ལས་
གསུངས་པའི་ཕྱིར། ཁྱབ་སྟེ། དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་ཉིད་ཡིན་པར་དགོངས་
འགྲེལ་ལས་གསུངས་པར་ལུང་དེ་དག་གིས་སྒྲུབ་ནུས་ལ། གཞན་དུ་ན་རྒྱབ་རྟེན་མེད་པར་འགྱུར་བའི་ཕྱིར། དེས་
ན་མདོ་སྡེ་དགོངས་འགྲེལ་གྱི་གཞུང་དེ་ལ་བརྟེན་ནས་དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་
ཉིད་སོགས་སུ་ཁས་བླངས་ཕྱིན་དྲིས་ཞུས་ཀྱི་འཁོར་ལོ་དང་པོ་འཁོར་ལོ་དང་པོར་དགོངས་འགྲེལ་གྱི་སྐབས་སུ་དངོས་
སུ་བསྟན། དེ་མ་ཡིན་པའི་འཁོར་ལོ་དང་པོ་འཁོར་ལོ་དང་པོ་ཡིན་པར་དགོངས་འགྲེལ་གྱི་སྐབས་སུ་ཤུགས་ལ་
བསྟན་པར་ཁས་ལེན་དགོས་ལ། དེ་ལྟ་ན་དེ་མ་ཡིན་པའི་འཁོར་ལོ་དང་པོ་རྣམས་དགོངས་འགྲེལ་ཤུགས་བསྟན་གྱི་
འཁོར་ལོ་དང་པོར་ཁས་ལེན་དགོས། དེ་ལྟ་ན་འདིར་བསྟན་འཁོར་ལོ་དང་པོར་ཁས་ལེན་དགོས་ལ། འདིར་
བསྟན་འཁོར་ལོ་དང་པོ་ཡིན་ན་དྲིས་ཞུས་ཀྱི་འཁོར་ལོ་དང་པོ་ཡིན་པས་མ་ཁྱབ་པར་མི་འདོད་བཞིན་དུ་ཁས་ལེན་
དགོས་པའི་ཕྱིར། དེ་ལྟར་ཡང་ཁས་ལེན་དགོས་ཏེ། ཕར་ཕྱིན་མཐའ་དཔྱོད་ལས། དགོངས་འགྲེལ་ལས་བཤད་
པའི་དངོས་བསྟན་གྱི་འཁོར་ལོ་དང་པོ་ཡིན་པར་ཐལ། འཁོར་ལོ་དང་པོ་ཡིན་པའི་ཕྱིར་ཞེས་ཡང་ཡང་གསུངས་
པའི་རྒྱུ་མཚན་ཡོད་པའི་ཕྱིར། བཀའ་ཐམས་ཅད་འཁོར་ལོ་གསུམ་དུ་བསྡུས་པར་གསུངས་པའང་དཔྱད་དགོས་ཏེ།
མདོ་བསྟན་བཅོས་རྣམས་སུ་འཁོར་ལོ་གསུམ་གྱི་རྣམ་བཞག་བཤད་པ་ཡང་མཆོག་གི་སྤྲུལ་སྐུས་གསུངས་པའི་བཀའི་
དབང་དུ་བྱས་པ་ཡིན་གྱི། ལོངས་སྐུའི་དབང་དུ་བྱས་ན་འཁོར་ལོ་གསུམ་གྱི་ཐ་སྙད་མདོ་བསྟན་བཅོས་གང་དུ་ཡང་
མ་བྱུང་བའི་ཕྱིར། དེས་ན་གསེར་ཕྲེང་ལས། ཆོས་འཁོར་གསུམ་གྱིས་གསུང་རབ་ཐམས་ཅད་བསྡུས་པ་དང་།
ལམ་ཐམས་ཅད་ལ་ཡང་ཆོས་འཁོར་གྱི་དོན་དམིགས་པའི་ཕྱིར་རོ། ། ཞེས་པའི་དོན་ཡང་ཡིག་ཆའི་དོན་ལྟར་དུས་ཀྱི་
རིམ་པའི་སྒོ་ནས་འཁོར་ལོ་གསུམ་དུ་བསྡུས་ཚུལ་གསུངས་པ་ཡིན་ནམ་འཇོག་ཚུལ་གཞན་ཞིག་ཡིན་དཔྱད་དགོས་
ཤིང་། རྟོགས་དཀའི་སྣང་བར་བརྗོད་བྱ་ཕྱོགས་མཐུན་གྱིས་འཁོར་ལོ་གསུམ་དུ་བསྡུས་ཚུལ་མ་གཏོགས་མ་གསུངས་

དྲང་ངེས་རྣམ་འབྱེད་ཀྱི་དོགས་དཔྱོད། • 289 •
ལ། རྣམ་བཤད་སྙིང་པོའི་རྒྱན་ལས་ཀྱང་དགོངས་འགྲེལ་ལས་བཤད་པའི་རིམ་པ་གསུམ་དང་གཟུངས་རྒྱལ་གྱི་མདོ་
ལས་བཤད་པའི་རིམ་པ་གསུམ་དང་གཉིས་ལས་གཞན་མ་གསུངས་པས། དུས་དང་བོར་གསུངས་པའི་མདོ་འཁོར་
ལོ་དང་པོའི་མཚན་ཉིད་སོགས་སུ་གསུངས་པ་དེ་བཤད་ཚུལ་དེ་དག་དང་མཐུན་ནམ་མི་མཐུན་དཔྱད་གཞི་ཆེའོ། །
གཞན་ཡང་། དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་ཉིད་སོགས་སུ་གསུངས་པའང་དཔྱད་
དགོས་ཏེ། དེ་འདྲའི་དུས་དང་པོ་དང་དུས་ཐ་མ་གསུམ་གྱི་མཚམས་འབྱེད་ཚུལ་མེད་པའི་ཕྱིར། གལ་ཏེ་དེ་ལ་ལོ་ཟླ་
ཞག་གསུམ་གྱི་སྒོ་ནས་ཚད་འཇོག་རྒྱུ་ཡོད་ན། འཁོར་ལོ་གསུམ་སྟོན་པའི་སྐུ་ཚེའི་ཚད་ཀྱིས་འཇོག་པར་ཐལ་བར་
འགྱུར་ལ་དེ་མི་རུང་བའི་ཕྱིར་ཏེ། གཞུང་ཉིད་ལས། དགོངས་འགྲེལ་ལས་འཁོར་ལོ་རིམ་པ་གསུམ་གསུངས་པ་ནི་
འཁོར་གྱི་འདུ་ཐེབས་དང་སྟོན་པའི་སྐུ་ཚེའི་ཚིགས་ལ་སོགས་པས་འཇོག་པ་མིན་གྱི་བརྗོད་བྱའི་ངོས་ནས་ཡིན་ནོ། །
དེ་ཡང་བདག་མེད་པའི་དོན་གཏན་ལ་འབེབས་པའི་དབང་དུ་བྱས་པ་སྟེ། དང་པོར་ཝ་ར་ནཱ་སིར་གང་ཟག་གི་
བདག་མེད་གསུངས་ཤིང་ཕུང་པོ་ལ་སོགས་པའི་ཆོས་ཉུང་ཤས་ཤིག་མ་གཏོགས་པ་བདེན་པར་གྲུབ་པ་མ་བཀག་ཅིང་
བདེན་པར་ཡོད་པ་མང་དུ་གསུངས་པའི་སྐོར་གཅིག་གོ ། དེ་ནས་རྣམ་དབྱེ་མ་མཛད་པར་ཕུང་སོགས་ཀྱི་ཆོས་
ཐམས་ཅད་བདེན་པར་གྲུབ་པ་བཀག་པའི་སྐོར་གཅིག་གོ ། དེ་ནས་དེ་ལ་ངོ་བོ་ཉིད་དང་པོ་རང་གི་མཚན་ཉིད་
ཀྱིས་མ་གྲུབ་ཅིང་། གཞན་གཉིས་རང་གི་མཚན་ཉིད་ཀྱིས་གྲུབ་པའི་ཚུལ་སོ་སོར་ཕྱེ་བའི་སྐོར་གཅིག་བྱུང་བས་དེའི་
དབང་དུ་མཛད་པ་སྟེ། སྟོན་ཚུལ་དེ་དག་ལས་གཞན་དུ་སྟོན་པའི་མདོ་སྡེ་གཞན་རྣམས་འདིའི་དྲང་ངེས་དཔྱོད་
པའི་གཞིར་འོང་དོན་མེད་དོ། ། ཞེས་གསུངས་པའི་ཕྱིར། ཁྱབ་སྟེ། དགོངས་འགྲེལ་ལས་བཤད་པའི་འཁོར་ལོ་
རིམ་པ་གསུམ་སྐུ་ཚེའི་ཚད་ཀྱིས་འཇོག་པ་མིན་ན་གཞན་འཇོག་ཚུལ་མེད་ལ། འོན་ཀྱང་དུས་ཀྱི་རིམ་པའི་སྒོ་ནས་
འཇོག་པར་སྔར་བཤད་ཟིན་པས་དེ་འདྲ་བའི་དུས་གསུམ་གྱི་ཚད་སོ་སོར་འཇོག་ན་སྟོན་པའི་སྐུ་ཚེའི་ཚད་དུ་འགྱུར་
བས་དུས་ཀྱི་རིམ་པའི་སྒོ་ནས་འཁོར་ལོ་གསུམ་གྱི་མཚན་ཉིད་འཇོག་མི་རིགས་པའི་ཕྱིར། གལ་ཏེ་དེ་ལ་བཀའ་དང་
པོ་བདེན་གཞིའི་ཆོས་འཁོར་གསུངས་པ་ནས་བརྩམས་ཏེ། བཀའ་བར་བ་མཚན་ཉིད་མེད་པའི་ཆོས་འཁོར་
གསུངས་པའི་བར་དུས་དང་བོ་དང་། དེ་ནས་བཀའ་ཐ་མ་ལེགས་ཕྱེའི་ཆོས་འཁོར་གྱི་བར་དུས་བར་བ་དང་། དེ་
ནས་འདའ་ཚུལ་བསྟན་པའི་བར་དུས་ཐ་མ་ཡིན་ནོ་ཞེ་ན། དེ་ལས་ལྷག་པའི་སྐུ་ཚེའི་ཚད་ཀྱིས་འཇོག་ལུགས་གཞན་
ཇི་ལྟར་ཡོད་སོམས་ཤིག་ཅེས་ཟེར་ན་དཔྱད་དགོས་སོ། ། གཞན་ཡང་། འདིར་བསྟན་འཁོར་ལོ་དང་པོ་ཡིན་ན།
བདེན་བཞིའི་ཆོས་འཁོར་ཡིན་པས་མ་ཁྱབ་པར་བཤད་པའང་དཔྱད་དགོས་ཏེ། དེ་ལ་བདེན་བཞིའི་ཆོས་འཁོར་
གྱིས་ཁྱབ་པའི་ཕྱིར་ཏེ། གྲུབ་མཐའ་རྩ་བར། འཁོར་ལོ་དང་པོའི་དོན་བཞིན་དོན་སྨྲ་དང་། ཞེས་སོགས་དང་།
དེའི་ཐད་ཀྱི་གྲུབ་མཐའ་ཆེན་མོ་ལས། འཁོར་བ་འཇུག་ལྡོག་གི་རྒྱུ་འབྲས་བདེན་བཞི་སོགས་ནི་བཀའ་དང་པོ་

• 290 • དྲང་ངེས་རྣམ་འབྱེད་ཀྱི་དོགས་དཔྱོད། 
བདེན་བཞིའི་ཆོས་འཁོར་ལྟར་ཡིན་ལ། བཀའ་འཁོར་ལོ་བར་བ་མཚན་ཉིད་མེད་པའི་ལུགས་བཞིན་དབུ་མ་པ་
དང་། དེ་བློར་མི་ཤོང་ཞིང་ཐེག་ཆེན་གྱི་རིགས་ཅན་མང་པོ་ལ་དགོངས་ནས་གསུངས་པའི་འཁོར་ལོ་ཐ་མ་ལེགས་ཕྱེ་
ལྟར་སེམས་ཙམ་པའི་ལུགས་བཞག་པའི་ཕྱིར། ཞེས་དང་། ཕར་ཕྱིན་མཐའ་དཔྱོད་ལས། གྲུབ་དོན་གྱི་མདོ་ཚན་
དང་པོའི་དངོས་བསྟན་གྱི་དེ་ཡིན་པར་ཐལ། འདོད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། གཞུང་ཕལ་
ཆེར་ལས་འདིར་བསྟན་འཁོར་ལོ་དང་བོ་དང་བདེན་བཞིའི་ཆོས་འཁོར་གཉིས་ཁྱད་པར་མེད་པར་གསུངས་པའི་
ཕྱིར། གཞན་ཡང་། ཕར་ཕྱིན་མཐའ་དཔྱོད་ལས། ཡུམ་འབུམ་པ་ལྟ་བུ་དེ་འཁོར་ལོ་བར་བ་ཡིན་པས་འཁོར་ལོ་
བར་བ་མཚན་ཉིད་མེད་པའི་ཆོས་འཁོར་ལ་དགོངས་འགྲེལ་གྱི་དེས་མ་ཁྱབ་ཀྱང་། དགག་བྱ་ལ་དོན་དམ་གྱི་ཁྱད་
པར་དོན་གྱིས་སྦྱར་བའི་བར་བ་མཚན་ཉིད་མེད་པའི་ཆོས་འཁོར་ལ་དེས་ཁྱབ་པོ། ། ཞེས་གསུངས་པའང་དཔྱད་
དགོས་ཏེ། སེམས་ཙམ་པའི་སྐབས་འདིར་དགག་བྱ་ལ་དོན་དམ་གྱི་ཁྱད་པར་དངོས་སུ་སྦྱར་བ་དང་དོན་གྱིས་སྦྱར་
བ་གང་རུང་ཡིན་ན། སྒྲ་ཇི་བཞིན་པ་མ་ཡིན་པས་ཁྱབ་པའི་ཕྱིར་ཟེར་བ་སོགས་ལ་དཔྱད་དགོས་སོ། ། ཁ་ཅིག
གཞུང་ལས། དེ་ལ་བླ་ན་མཆིས་པ་ནི་འདིའི་གོང་ན་ཁྱད་པར་ཅན་གྱི་བསྟན་པ་ཡོད་པའོ། ། སྐབས་མཆིས་པ་ནི་
འདི་ལས་སྐབས་ཁྱད་པར་ཅན་གྱི་བསྟན་པ་ཡོད་པའོ། ། སྟོང་པ་ཉིད་མི་སྟོན་ཞིང་ཡོད་པར་སྟོན་པས་དྲང་བའི་
དོན་ནོ། ། རྩོད་པ་དང་བཅས་པ་ནི་གཞན་གྱིས་གཞིག་པར་བྱ་བ་དང་ཉན་ཐོས་སྡེ་པ་རྣམས་ཀྱི་རྩོད་པ་སྨྲ་བའི་
གནས་སུ་གྱུར་པའོ། ། ཞེས་ཝེན་ཚེག་གིས་བཤད་དོ། ། ཞེས་དང་། འདི་མཆོག་ཏུ་རྨད་དུ་བྱུང་ཞིང་དེ་ལས་ལྷག་
པ་གཞན་མེད་པས་བླ་ན་མ་མཆིས་པ་དང་། ཕྱིས་མཆོག་ཏུ་འགྱུར་བའི་སྐབས་དང་གཞིག་པའི་སྐབས་མེད་པས་
སྐབས་མ་མཆིས་པ་དང་། ཡོད་མེད་རྫོགས་པར་བསྟན་པས་ངེས་པའི་དོན་དང་། རྩོད་པ་སྨྲ་བའི་གཞིའི་གནས་
མིན་པའོ། ། ཞེས་ཝེན་ཚེག་གིས་བཤད་པ་ནི་ཞེས་བྱུང་། དེ་རྣམས་ཀྱི་ཚིག་ཟིན་ལྟར་ཁས་ལེན་མི་རུང་སྟེ། ལེན་
ཚེག་གི་འགྲེལ་ཆེན་དང་མི་མཐུན་ཞིང་དེར་བྱུང་བའི་ཚིག་སྔ་ཕྱི་གཉིས་ཀ་མི་མཐུན་ཏེ། གཞུང་སྔ་མར། སྐབས་
མཆིས་པ་ནི་འདི་ལས་སྐབས་ཁྱད་པར་ཅན་གྱི་བསྟན་པ་ཡོད་པའོ། ། ཞེས་དང་། རྩོད་པ་དང་བཅས་པ་ནི་གཞན་
གྱིས་གཞིག་པར་བྱ་བ་དང་ཉན་ཐོས་སྡེ་པ་རྣམས་ཀྱིས་རྩོད་པ་སྨྲ་བའི་གནས་སུ་གྱུར་པའོ། ། ཞེས་བྱུང་། གཞུང་ཕྱི་
མར་ཕྱིས་མཆོག་ཏུ་འགྱུར་བའི་སྐབས་དང་གཞིག་པའི་སྐབས་མེད་པས་སྐབས་མ་མཆིས་པ་དང་། ཞེས་དང་།
རྩོད་པ་སྨྲ་བའི་གཞིའི་གནས་མིན་པའོ། ། ཞེས་བྱུང་བས་གཞིག་པའི་སྐབས་མེད་པ་སྐབས་མ་མཆིས་པ་ལ་སྦྱར་ནས།
སྐབས་མཆིས་པ་ལ་གཞིག་པའི་སྐབས་མ་སྦྱར་བ་དང་། གཞན་གྱིས་གཞིག་པ་རྩོད་པ་དང་བཅས་པ་ལ་སྦྱར་བ་དང་།
གཞན་གྱིས་མ་གཞིག་པ་རྩོད་པ་མེད་པ་ལ་མ་སྦྱར་བས་སོ་ཞེ་ན། དེར་བྱུང་བའི་ཚིག་སྔ་ཕྱི་མི་མཐུན་པ་དང་ལེན་
ཚེག་གི་འགྲེལ་ཆེན་དང་མི་མཐུན་པས་མི་འཐད་པ་ལྟར་སྣང་ཡང་། དེར་རྗེའི་གསུངས་ལྟར་ཁས་ལེན་དགོས་ཏེ།

• 291 •
དྲང་ངེས་རྣམ་འབྱེད་ཀྱི་དོགས་དཔྱོད།
མས་མ་མ ----- --- -- ------------------------------- -
རྩོམ་འཕྲོར། ཡང་ཁ་ཅིག་ན་རེ། ལེན་ཚེག་གིས་བླ་ན་མཆིས་པ་སོགས་ཀྱི་དོན་བཤད་ཚུལ་འདིར་འགོད་པའི་ཚེ།
ནས། འདིར་སྒྲུབ་ཚུལ་ལ་དཔག་ནའང་གཞིག་ཏུ་ཡོད་མེད་རྩོད་པ་ཡོད་མེད་ལ་སྦྱར་བ་སློབ་དཔོན་འདིའི་དགོངས་
པར་བྱེད་དགོས་པར་མངོན་ནོ། ། ཞེས་གསུངས་པའི་ཕྱིར། ཡང་ཁ་ཅིག བཤད་ཚུལ་དེ་དག་སྔོན་མེད་པའི་
ལེགས་བཤད་ཡིན་ཀྱང་། ཚིག་ཟིན་ལྟར་ཁས་ལེན་མི་རུང་སྙམ་སྟེ། གོང་འོག་གི་ཚིག་རིས་ཙམ་ལ་བལྟས་ཚེ་དེ་ལྟར་
ཡིན་ཀྱང་ཞེས་བཤད་པ་ནི་ཤིན་ཏུ་མི་འཐད་པའི་ཕྱིར་ཏེ། དེའི་སྐབས་སུ་གཞུང་དེ་དང་ལེན་ཚེག་གི་འགྲེལ་ཆེན་
གཉིས་བཤད་ཚུལ་མི་མཐུན་པ་ཅུང་ཟད་ཀྱང་མེད་པའི་ཕྱིར་ཏེ། རྩོད་པ་དང་བཅས་པ་ནི་གཞན་གྱིས་གཞིག་པར་
བྱ་པ་དང་ཉན་ཐོས་སྡེ་པ་རྣམས་ཀྱིས་རྩོད་པ་སྨྲ་བའི་གནས་སུ་གྱུར་པའོ། ། ཞེས་པའི་གཞུང་དེ་མཐོང་བཞིན་དུ་
གཞན་གྱིས་གཞིག་པའི་སྐབས་ཡོད་པ་ཡར་སྦྱར་དགོས་ཞེས་བཤད་པ་ནི། རང་གི་བློ་ངོར་ཤར་ཚུལ་ཙམ་ཡིན་གྱི་
སྒྲུབ་བྱེད་ཅི་ཡང་མེད་པའི་ཕྱིར་ཏེ། མར་སྦྱོར་དགོས་པར་གཞུང་དེས་སྒྲུབ་ནུས་པའི་ཕྱིར། གལ་ཏེ་སྐབས་མ་
མཆིས་པ་ལ་བཤད་ཚུལ་གཉིས་ཡོད་པས་དེའི་ཟློག་ཕྱོགས་སྐབས་མཆིས་པ་ལ་ཡང་བཤད་ཚུལ་གཉིས་ཡོད་དགོས་
པས་སོ་སྙམ་ན་དེ་ཡང་མི་འཐད་དེ། རྩོམ་པ་པོ་ཝེན་ཚེག་གིས་མ་བཤད་པས་གཞན་ཞིག་གིས་དེ་ལྟར་བཤད་དགོས་
ཞེས་བཤད་པ་ནི་སྒྲུབ་བྱེད་མེད་པའི་དམ་བཅའ་ཙམ་དུ་ཟད་པའི་ཕྱིར་རོ། ། དེས་ན་གཞན་གྱིས་གཞིག་པའི་སྐབས་
ཡོད་པ་དེ་ཞེས་གཞིག་པའི་སྐབས་མེད་པའི་ཟློག་ཕྱོགས་སུ་འཁྲུལ་ནས་རྗེའི་གསུངས་ལ་དོགས་པ་སྐྱེས་པ་ནི་གཏན་
ནས་མི་ལེགས་སོ། ། གཞན་ཡང་། བྱས་པ་ལ་ཁོ་ན་རེ། ནས། སློབ་དཔོན་འདིའི་དགོངས་པར་བྱེད་དགོས་པར་
མངོན་ནོ་ཞེས་པས། གཞན་གྱིས་གཞིག་པའི་སྐབས་ཡོད་མེད་དང་། ཕྱིས་གཞིག་པའི་སྐབས་ཡོད་མེད་གཉིས་ཁྱད་
མེད་དུ་བྱས་ནས་བཤད་པའང་འཐད་དཀའ་སྟེ། ཕྱིས་གཞིག་པའི་སྐབས་ཡོད་པ་དང་གཞན་གྱིས་གཞིག་པའི་
སྐབས་ཡོད་པ་གཉིས་གཏན་ནས་མི་འདྲ་བའི་ཕྱིར་ཏེ། དེ་ལྟར་དུ་རྩོམ་འཕྲོ་རང་ཉིད་ལས་ཀྱང་གསལ་བའི་ཕྱིར།
གཞིག་ཏུ་ཡོད་མེད་རྩོད་པ་ཡོད་མེད་ལ་སྦྱར་བ་སློབ་དཔོན་འདིའི་དགོངས་པར་བྱེད་དགོས་པར་མངོན་ནོ་ཞེས་
བཤད་པའང་འཐད་དཀའ་སྟེ། གཞན་དུ་ན་གཞིག་ཏུ་མེད་ན་དེ་ལ་རྩོད་པ་མེད་པས་ཁྱབ། དེ་ལ་རྩོད་པ་ཡོད་ན་
གཞིག་ཏུ་ཡོད་པས་ཁྱབ་པར་ཐལ་ལོ། ། ཞེས་ཟེར་བ་སོགས་ལ་ཞིབ་ཏུ་དཔྱད་དགོས་སོ། ། ཁ་ཅིག ཝེན་ཚེག་
གིས་སྐབས་མེད་པའི་དོན་བཤད་ཚུལ་ཕྱི་མ་མདོ་དེ་ལས་གོང་མར་གྱུར་པ་ཞིག་གི་དོན་རྟོགས་ནས་འདོར་དུ་མེད་པ་
ལ་བྱེད་དགོས་ཏེ། དེ་ལྟར་དུ་རྩོམ་འཕྲོར་ཡང་ཡང་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ།
གཞུང་ཉིད་ལས། སྐབས་མེད་པའི་སྔ་མ་མ་གཏོགས་པ་སྔར་བདག་གིས་བླ་ན་ཡོད་པ་སོགས་ཀྱི་དོན་བཤད་པ་ལས་
བཟློག་པ་དང་དོན་འདྲའོ། ། ཞེས་པ་ཙམ་ལས་མ་བྱུང་ལ་དེའི་ཚིག་ཟིན་ལྟར་ཁས་བླངས་ན་སྐྱོན་ཅུང་ཟད་ཀྱང་
མེད་པའི་ཕྱིར། གལ་ཏེ་གཞུང་དེའི་ཚིག་ཟིན་ལྟར་ཁས་བླངས་ན་ཕྱིས་ཞེས་སྨོས་དོན་མེད་པར་འགྱུར་བའི་ཕྱིར་རོ་

• 292 . དྲང་ངེས་རྣམ་འབྱེད་ཀྱི་དོགས་དཔྱོད།
ཞེ་ན། དེ་ཡང་མི་འཐད་དེ། ཕྱིས་ཞེས་མ་སྨོས་ན་འཁོར་ལོ་གསུམ་གྱི་སྒྲས་ཟིན་འཐད་མི་འཐད་ཅེས་སྟོན་པ་དང་
རྩོད་དགོས་ལ། སྟོན་པ་དང་ཆོས་མཐུན་གྱི་རྩོད་པ་བྱེད་ནུས་པའི་རྒོལ་བ་སུ་ཡང་མེད་པའི་ཕྱིར། དེ་ལ་དགོངས་
ནས་ཕྱིས་ཞེས་སྨོས་པ་ཡིན་པའི་ཕྱིར། ཁོ་ན་རེ། ཁྱོད་ལྟར་ན་རྩོམ་འཕྲོར། བྱས་པ་ལ་ཁོ་ན་རེ། ཝེན་ཚེག་གིས་
ཀྱང་སྐབས་མེད་པའི་དོན་རྒོལ་བའི་ཀླན་ཀས་འཇིག་པས་སྐབས་མེད་པ་ལ་འདོད་པར་ཐལ། ནས། ལུགས་གཉིས་
ཀས་གཞིག་ཏུ་མེད་པར་བཞག་པ་ཙམ་འདྲ་བ་ལ་དགོངས་སམ་སྙམ་ཞེས་གསུངས་པ་མི་འཐད་པར་ཐལ་ལོ་ཟེར་ན་
དཔྱད་དགོས་སོ། ། ཁ་ཅིག སྟོང་ཉིད་སྨོས་པའི་རྣམ་པས་ཞེས་པས་སྟོང་ཉིད་དེ་སྟོང་པ་ཉིད་ལ་མི་བྱེད་དེ། རྩོམ་
འཕྲོར། འདིའི་སྟོང་ཉིད་ཅེས་པ་རང་ལུགས་ཀྱི་ཆོས་ཀྱི་བདག་མེད་ཕྲ་མོ་ལ་མི་བྱེད་པར་རང་མཚན་གྱིས་མ་གྲུབ་པ་
ཙམ་ལ་བྱེད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག སྐབས་འདིར་སེམས་ཙམ་པས་ཡུམ་གྱི་
མདོར་སྟོང་ཉིད་བསྟན་པར་ཁས་མི་ལེན་པར་ཐལ། དེ་འདྲ་བའི་སྟོང་ཉིད་སྟོང་ཉིད་མ་ཡིན་པའི་ཕྱིར། རྟགས་
ཁས། འདོད་མི་ནུས་ཏེ། ཡུམ་གྱི་མདོར་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་བསྟན་པར་
དབུ་སེམས་གཉིས་ཀས་འདོད་པའི་ཕྱིར་ཏེ། རྩོམ་འཕྲོར། དེ་ལྟར་འདོད་པ་དབུ་སེམས་གཉིས་ཀ་མཐུན་པའི་ཕྱིར།
ཞེས་གསུངས་པའི་ཕྱིར། གཞན་ཡང་། རྩོམ་འཕྲོར། དེའི་ཆེད་དུ་བྱ་བའི་གདུལ་བྱ་གཉིས་ཀྱི་ནང་ནས་ཤེར་
མདོའི་ཆེད་དུ་བྱ་བའི་གདུལ་བྱ་གོང་མར་བྱེད་དགོས་པའི་ཕྱིར། ཞེས་སོགས་གསུངས་པའང་དཔྱད་དགོས་ཏེ།
འདིར་གོང་འོག་གི་རྒྱུ་མཚན་ནི་དབང་རྣོན་ལ་གོང་མ་དང་དབང་རྟུལ་ལ་འོག་མར་བཞག་པ་ཙམ་ལས་རྒྱུ་མཚན་མ་
གསུངས་ལ། དེ་ལྟར་ན་ཉན་ཐོས་དབང་རྣོན་བྱང་སེམས་དབང་རྟུལ་ལས་གོང་མར་ཐལ་བ་དང་། སོ་སྐྱེ་དབང་
རྣོན་འཕགས་པ་དབང་རྟུལ་ལས་གོང་མར་ཐལ་བ་སོགས་བཟློག་ཏུ་མེད་དོ། ། གཞན་ཡང་། རྩོམ་འཕྲོར། ཐེག་
པ་གསུམ་གྱི་སྡེ་སྣོད་དང་རྒྱུད་སྡེ་བཞིའི་གོང་འོག་གི་ཁྱད་པར་ཐམས་ཅད་གདུལ་བྱའི་དབང་བོ་མཆོག་དམན་གྱི་རིམ་
པ་ཡིན་གྱི། བཀའ་རང་གི་ངོ་བོ་ལ་མཆོག་དམན་དབྱེ་དཀའ་བའི་ཕྱིར། ཞེས་གསུངས་པའང་དཔྱད་དགོས་ཏེ།
དེ་ལྟར་ན་ཐེག་པ་གསུམ་གྱི་སྡེ་སྣོད་དང་རྒྱུད་སྡེ་བཞིའི་ནང་གི་གོང་མ་གོང་མའི་གདུལ་བྱ་ཡིན་ན། དབང་རྣོན་ཡིན་
པས་ཁྱབ་པ་དང་། འོག་མ་འོག་མའི་གདུལ་བྱ་ཡིན་ན་དབང་རྟུལ་གྱིས་ཁྱབ་པར་ཐལ། བཤད་ཚུལ་དེ་འཐད་པའི་
ཕྱིར། འདོད་མི་ནུས་ཏེ། དེ་དག་རེ་རེ་ལ་དབང་པོ་རྣོ་རྟུལ་གཉིས་གཉིས་ཡོད་པའི་ཕྱིར། རྟགས་སླ། ཡང་ཐེག་
པ་གསུམ་གྱི་སྡེ་སྣོད་ཅེས་པའང་མི་འཐད་དེ། ཐེག་པ་ཆེ་ཆུང་གི་སྡེ་སྣོད་ཅེས་པ་མ་གཏོགས་ཐེག་པ་གསུམ་གྱི་སྡེ་སྣོད་
ཅེས་གང་དུ་ཡང་མ་གསུངས་ལ། གལ་ཏེ་དེ་འདྲའི་ཁྱད་པར་ཡོད་ན་རང་རྒྱལ་གྱི་སྡེ་སྣོད་ཉན་ཐོས་ཀྱི་སྡེ་སྣོད་ལས་
ཟུར་དུ་མེད་པར་རྩོམ་འཕྲོ་རང་ཉིད་ལས་གསུངས་པ་དང་འགལ་བར་འགྱུར་བའི་ཕྱིར། གཞན་ཡང་། བཀའ་
རང་གི་ངོ་བོ་ལ་མཆོག་དམན་གྱི་དབྱེ་བ་དཀའ་བར་བཤད་པའང་དཔྱད་དགོས་ཏེ། སྐབས་འདིའི་ངོ་བོ་ཞེས་པ་དེ་

དྲང་ངེས་རྣམ་འབྱེད་ཀྱི་དོགས་དཔྱོད། • 293 •
འཁོར་ལོ་གསུམ་རང་རང་གི་མཚན་ཉིད་ལ་སྦྱར་ན། དེའི་སྒོ་ནས་ཀྱང་མཆོག་དམན་གྱི་ཁྱད་པར་ཡོད་ལ། ཀུན་
རྫོབ་པ་དང་དོན་དམ་པའི་ངོ་བོ་ལ་སྦྱར་ན་ཀུན་རྫོབ་པའི་ངོ་བོ་ལ་ཡང་མཆོག་དམན་གྱི་ཁྱད་པར་ཡོད་ཅིང་། དོན་
དམ་པའི་ངོ་བོ་ལ་མཆོག་དམན་གྱི་ཁྱད་པར་མེད་པས་ཞེས་ཀྱང་བཤད་མི་རུང་སྟེ། གཞན་དུ་ན། ཉོན་མོངས་ཀྱི་
ཆོས་ཉིད་དང་རྣམ་མཁྱེན་གྱི་ཆོས་ཉིད་ལ་ཡང་མཆོག་དམན་མེད་པར་ཐལ་བའི་ཕྱིར་རོ། ། དེས་ན་རང་རང་གི་
བརྗོད་བྱ་དང་གདུལ་བྱ་ལ་མ་ལྟོས་པའི་བཀའ་འཁོར་ལོ་གསུམ་གྱི་ཁྱད་པར་མེད་པའི་ངོ་བོ་ཅི་ཞིག་ཡིན་སྨྲོས་ཤིག
གཞན་ཡང་། རྩོམ་འཕྲོར། བརྗོད་བྱ་སྟོན་ཚུལ་གྱི་སྒོ་ནས་བླ་ན་མཆིས་པར་བཞག་པ་ཡིན་པའི་ཕྱིར། ཞེས་
གསུངས་པའང་དཔྱད་དགོས་ཏེ། བརྗོད་བྱ་སྟོན་ཚུལ་གྱི་སྒོ་ནས་ཤེར་མདོ་མདོ་སྡེ་ཀུན་གྱི་མཆོག་ཡིན་པའི་ཕྱིར་ཏེ།
ཤེར་མདོར་བརྗོད་བྱ་སྟོང་ཉིད་རིགས་པའི་རྣམ་གྲངས་མཐའ་ཡས་པའི་སྒོ་ནས་རྒྱས་པར་བསྟན་ལ། དེ་ལྟར་བསྟན་
པའི་མདོ་གཞན་མེད་པའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག ཐེག་པ་ཡིན་ན་ལམ་ཡིན་པས་མ་ཁྱབ་སྟེ།
ཐེག་པ་ལ་རྗོད་བྱེད་ཚིག་ཀྱང་ཡོད། རིགས་ཀྱང་ཡོད་པའི་ཕྱིར་ཏེ། རྩོམ་འཕྲོར། ཁོ་ན་རེ། དེ་མི་འཐད་པར་
ཐལ། ཐེག་པ་ཞེས་པ་འདིར་བགྲོད་པའམ་འདིས་བགྲོད་པའི་ལམ་ལ་བྱེད་དགོས་ཀྱི། ནས། ཞེས་ཐེག་པ་དེ་དང་
དེའི་རིགས་ལ་དེའི་ཐེག་པར་བཤད་པའི་སྐབས་ཀྱང་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག
ཐེག་པ་ཡིན་ན་ལམ་ཡིན་པས་ཁྱབ་སྟེ། ཐེག་པ་དང་ལམ་གཉིས་དོན་གཅིག་ཡིན་པའི་ཕྱིར། དེ་ལྟར་ཡིན་པར་ས་
ལམ་རྣམ་བཞག་ལས་གསུངས་པའི་ཕྱིར། གཞན་ཡང་། རྩོམ་འཕྲོར། མདོ་གཅིག་གི་ཆེད་དུ་བྱ་བའི་གདུལ་བྱ་ལ་
ཐེག་པ་ཆེ་ཆུང་གཉིས་ཀའི་གང་ཟག་འོང་མི་སྲིད་པའི་ཕྱིར། ཞེས་གསུངས་པའང་དཔྱད་དགོས་ཏེ། མདོ་གཅིག་
གི་ཆེད་དུ་བྱ་བའི་གདུལ་བྱ་ལ་ཐེག་པ་ཆེ་ཆུང་གཉིས་ཀའི་གང་ཟག་ཡོད་པའི་ཕྱིར་ཏེ། དེ་ལ་ཐེག་དམན་གང་ཟག་
ཡོད་པ་གང་ཞིག ཐེག་ཆེན་གང་ཟག་ཡོད་པའི་ཕྱིར། འདིར་བསྟན་འཁོར་ལོ་དང་པོའི་ཆེད་དུ་བྱ་བའི་གདུལ་
བྱར་གྱུར་པའི་ཉན་ཐོས་དེ་དང་པོ་དང་། བར་བའི་ཆེད་དུ་བྱ་བའི་གདུལ་བྱར་གྱུར་བའི་བྱང་སེམས་དེ་གཉིས་པ་
ཡིན་པའི་ཕྱིར། གཞན་ཡང་། རྩོམ་འཕྲོར། འདིར་བསྟན་འཁོར་ལོ་དང་པོའི་ཆེད་དུ་བྱ་བའི་གདུལ་བྱ་ལ་བྱང་
སེམས་ཡོད་པའི་ཕྱིར། དེར་ཐལ། སྐབས་འདིའི་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་དེ་ལ་བྱང་སེམས་
ཡོད་པའི་ཕྱིར་ན་མ་ཁྱབ། རྟགས་གྲུབ་སྟེ། རེ་ཞིག་འཁོར་ལོ་དང་པོའི་སྒྲས་ཟིན་ཙམ་བསྟན་ནས་གང་ཟག་གི་
བདག་མེད་ལ་བཀྲི་དགོས་པའི་བྱང་སེམས་ཡོད་པ་གང་ཞིག དེ་སྐབས་འདིའི་ཉན་ཐོས་ཀྱི་ཐེག་པ་ལ་ཞུགས་པའི་
དོན་ཡིན་པའི་ཕྱིར། ཞེས་གསུངས་པའང་དཔྱད་དགོས་ཏེ། དེ་འདྲ་བའི་བྱང་སེམས་དེ་འདིར་བསྟན་འཁོར་ལོ་
དང་པོའི་ཆེད་དུ་བྱ་བའི་གདུལ་བྱ་ཡིན་པའི་ཕྱིར་ཏེ། འདིར་བསྟན་འཁོར་ལོ་དང་པོ་ལ་ཆེད་དུ་བརྟེན་པ་གང་ཞིག
དེ་གང་གི་ཆེད་དུ་གསུངས་པའི་གདུལ་བྱ་ཡང་ཡིན་པའི་ཕྱིར་ཏེ། ཐེག་ཆེན་གྱི་སྡེ་སྣོད་ཁས་མི་ལེན་པའི་བྱང་སེམས་

• 294 •
 དྲང་ངེས་རྣམ་འབྱེད་ཀྱི་དོགས་དཔྱོད།
དུ་མ་ཡོད་པ་གང་ཞིག དེ་རྣམས་དེ་དག་གང་ཡང་རུང་བ་ཞིག་གི་གདུལ་བྱ་མིན་ན། དེ་དག་གང་ལ་ཡང་ཆེད་དུ་
མ་བརྟེན་པར་སངས་རྒྱས་པ་ཡོད་པར་འགྱུར་ལ། དེ་ལྟ་ན་ཐེག་པ་ཆེ་ཆུང་གི་སྡེ་སྣོད་ཀྱི་གདུལ་བྱ་ཞེས་བཤད་པ་
དགོས་མེད་དུ་འགྱུར་བའི་ཕྱིར་རོ། ། གཞན་ཡང་། རྩོམ་འཕྲོར། ཐེག་པ་དམན་པའི་སྡེ་སྣོད་ཀྱི་ཆེད་དུ་བྱ་བའི་
གདུལ་བྱ་ལ་ཐེག་ཆེན་གང་ཟག་འཇོག་པ་འབྲེལ་མེད་ཡིན་པའི་ཕྱིར། དེར་ཐལ། ཐེག་པ་ཆེན་པོར་འགྲོ་བ་ལ་ཐེག་
པ་ཆེན་པོའི་སྡེ་སྣོད་ལ་སློབ་པ་སོགས་བདུན་གྱི་སྒོ་ནས་འཇོག་པའི་ཕྱིར། ཞེས་གསུངས་པའང་དཔྱད་དགོས་ཏེ།
ཐེག་ཆེན་གྱི་སྡེ་སྣོད་ཁས་མི་ལེན་པའི་བྱང་སེམས་ཡོད་པའི་ཕྱིར། སྐབས་བཞི་པའི་མཐའ་དཔྱོད་ལས། བྱང༌
སེམས་ཡིན་ན་ཤེར་ཕྱིན་སྟོན་པའི་སྣོད་རུང་གིས་ཁྱབ་ཟེར་ན། ཉན་ཐོས་སྡེ་པའི་བྱང་སེམས་ཚོགས་ལམ་པ་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པའི་ཕྱིར། འདོད་མི་ནུས་ཏེ། སྔར་བཤད་པའི་དམན་
སྒྲིབ་ལ་གནས་པའི་གང་ཟག་ཡིན་པའི་ཕྱིར་ཏེ། ཐེག་ཆེན་ལ་སྡང་བའི་གང་ཟག་ཡིན་པའི་ཕྱིར་ཏེ། རྒྱུད་བླ་མ་ལས།
ཆོས་ལ་ཁོང་ཁྲོ་བདག་ལྟ་དང་། ། ནས། རང་བྱུང་རྣམས་ཀྱི་སྒྲིབ་རྣམ་བཞི། ། ཞེས་གསུངས་པའི་ཕྱིར། དེས་
གནས་མ་བུ་བའི་བྱང་སེམས་སོགས་ཀྱང་ཁེགས། ཞེས་གསུངས་པའི་ཕྱིར། ཁྱབ་སྟེ། ཐེག་ཆེན་སྡེ་སྣོད་ཁས་མི་
ལེན་པར་དེ་ལ་སློབ་ཚུལ་མེད་པའི་ཕྱིར་རོ། ། གཞན་ཡང་། ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པ་ཞེས་
པའི་སྐབས་ཀྱི་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པའི་གང་ཟག་ཡིན་ན། འདིར་བསྟན་འཁོར་ལོ་དང་
པོའི་ཆེད་དུ་བྱ་བའི་གདུལ་བྱ་ཡིན་པས་ཁྱབ་པའི་ཕྱིར་ཏེ། དེ་བཞིན་དུ་འདིར་དངོས་སུ་བསྟན་པའི་ཐེག་པ་ཆེན་པོ་
ལཡང་དག་པར་ཞུགས་པའི་གང་ཟག་དང་ཐེག་པ་ ཐམས་ཅད་ལ་ཡང་དག་པར་ཞུགས་པའི་གང་ཟག་ཡིན་ན།
རིམ་བཞིན་འདིར་བསྟན་འཁོར་ལོ་བར་མཐའ་གཉིས་ཀྱི་ཆེད་དུ་བྱ་བའི་གདུལ་བྱས་ཁྱབ་པའི་ཕྱིར་ཏེ། པཎ་ཆེན་
བསོད་གྲགས་པའི་བཤད་ཚུལ་དགག་པའི་སྐབས་ཀྱི་རྩོམ་འཕྲོར། དེ་མི་འཐད་པར་ཐལ། གསུངས་འདིས་དེའི་
ཆེད་དུ་བྱ་བའི་གདུལ་བྱ་ངོས་བཟུང་བ་ཡིན་པའི་ཕྱིར། དེར་ཐལ། དེས་གདུལ་བྱ་ཇི་ལྟ་བུ་ཞིག་གི་ཆེད་དུ་གསུངས་
ཚུལ་བསྟན་པ་ཡིན་པའི་ཕྱིར། དེར་ཐལ། གདུལ་བྱ་ནི་ཐེག་པ་ཐམས་ཅད་ལ་ཞུགས་པ་སྟེ་ཞེས་དེའི་གདུལ་བྱ་ངོས་
བཟུང་བ་ཡིན་པ་བསྙོན་མེད་ལ། དེའི་ཆེད་དུ་གསུངས་པར་ཡང་གཞུང་ཚིག་གིས་དངོས་སུ་ཐོན་ཅིང་རང་གིས་
ཀྱང་ཁས་བླངས་པའི་ཕྱིར། ཁྱབ་སྟེ། གདུལ་བྱ་འདི་ལྟ་བུ་ཞིག་གི་ཆེད་དུ་གསུངས་ཞེས་སྟོན་པ་ལ་དེ་ལྟ་བུའི་གདུལ་
བྱ་དེ་ངོས་འཛིན་དགོས་པའི་ཕྱིར། བར་བའི་གདུལ་བྱ་ཐེག་པ་ཐམས་ཅད་ལ་ཞུགས་པར་ཐལ་བའི་སྐྱོན་ཡང་འདྲ་
བར་ཐལ། བར་བའི་གདུལ་བྱ་དེས་འཁོར་ལོ་དང་པོ་གཉིས་ཀའི་སྒྲས་ཟིན་ལ་དོགས་པ་ཞུགས་པའི་ཕྱིར། དེར་
ཐལ། དང་པོའི་སྒྲས་ཟིན་ལྟར་རང་མཚན་གྱིས་ཡོད་མཉམ་དུ་བཟུང་ན་རྟག་མཐའ་དང་། བར་བའི་སྒྲས་ཟིན་
ལྟར་རང་མཚན་གྱིས་མེད་མཉམ་དུ་བཟུང་ན་ཆད་མཐར་འགྲོ་ཚུལ་ལ་དོགས་པ་ཆོད་དེ་སེམས་ཙམ་གྱི་ལྟ་བ་མཐར་

དྲང་ངེས་རྣམ་འབྱེད་ཀྱི་དོགས་དཔྱོད། • 295 •
ཐུག་རྙེད་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། བསོད་གྲགས་ཀྱིས་ཐེག་པ་ཐམས་ཅད་ལ་ཡང་དག་པར་
ཞུགས་པ་སོགས་ལ་ཐ་མའི་གདུལ་བྱ་སོགས་ཀྱིས་མ་ཁྱབ་པར་གསུངས་ལ། དྲངས་མ་ཐག་པའི་ལུང་དེས་བཤད་
ཚུལ་དེ་དགག་པས་རྩོམ་འཕྲོའི་རང་ལུགས་ལ་དེ་འདྲའི་ཁྱབ་པ་ཡོད་པར་ཁས་ལེན་དགོས་པས། འདིར་དངོས་སུ་
བསྟན་པའི་ཉན་ཐོས་ཀྱི་ཐེག་པ་ལ་ཡང་དག་པར་ཞུགས་པའི་གང་ཟག་ལ་བྱང་སེམས་ཡོད་ཀྱང་། དེ་འདིར་བསྟན་
འཁོར་ལོ་དང་པོའི་ཆེད་དུ་བྱ་བའི་གདུལ་བྱ་མ་ཡིན་པར་སྔར་བཤད་པ་དང་དངོས་སུ་འགལ་ཏེ། མདོ་ཚན་གསུམ་
གྱི་གདུལ་བྱ་ངོས་བཟུང་བའི་སྐབས་ཀྱི་གདུལ་བྱ་གསུམ་པོ་གང་རུང་ལ་འདིར་བསྟན་འཁོར་ལོ་གསུམ་པོ་རང་རང་གི་
ཆེད་དུ་བྱ་བའི་གདུལ་བྱས་ཁྱབ་པ་ཡོད་ན་ཡོད་མཉམ་དང་མེད་ན་མེད་མཉམ་ཡིན་པའི་ཕྱིར་རོ། ། གཞན་ཡང་།
དྲངས་མ་ཐག་པའི་གཞུང་འདིར་སེམས་ཙམ་པའི་ལྟ་བ་མཐར་ཐུག་རྙེད་པའི་ཕྱིར་རོ་ཞེས་བྱུང་བས། དེའི་སྐབས་
ཀྱི་ལྟ་བ་མཐར་ཐུག་དེ་གཞན་དབང་ཡོངས་གྲུབ་གཉིས་བདེན་གྲུབ་དང་། ཀུན་བཏགས་བདེན་མེད་ཀྱི་ལྟ་བ་ལྟ་བུ་
ཡིན་ན། མཐར་ཐུག་སྨོས་པ་དོན་མེད་དེ། ལྟ་བ་དེ་སེམས་ཙམ་པ་ཐམས་ཅད་ལ་ཁྱད་པར་མེད་ཀྱང་གནས་སྐབས་
ཀྱི་ལྟ་བའང་འཇོག་རྒྱུ་མེད་པའི་ཕྱིར། གལ་ཏེ་ཆོས་ཀྱི་བདག་མེད་ཕྲ་མོ་རྟོགས་པའི་ལྟ་བ་ལྟ་བུ་ཡིན་ན། འདིར་
བསྟན་འཁོར་ལོ་བར་བའི་ཆེད་དུ་བྱ་བའི་གདུལ་བྱ་ལ། དེ་འདྲ་བའི་ལྟ་བ་རྙེད་པས་མ་ཁྱབ་པའི་ཕྱིར་ཏེ། ཤེར་
མདོའི་ཆེད་དུ་བྱ་བའི་གདུལ་བྱ་ལ་དེའི་དགོངས་འགྲེལ་ལ་བརྟེན་ནས་དེའི་དགོངས་པ་རྫོགས་པར་རྟོགས་ནུས་པའི་
གདུལ་བྱ་དབང་རྟུལ་དང་། དགོངས་འགྲེལ་གཞན་ལ་མི་ལྟོས་པའི་གདུལ་བྱ་དབང་རྣོན་གཉིས་ཡོད་པའི་ཕྱིར།
ཁྱབ་སྟེ། རྟུལ་བོ་ལ་ནི་ངེས་པ་མེད་དོ། ། ཞེས་སོགས་ཀྱིས་ཤེས་ནུས་པའི་ཕྱིར་ཟེར་བ་སོགས་ལ་དཔྱད་དགོས་
སོ། ། ཁ་ཅིག ཕྱི་རོལ་བའི་ལྟ་བ་སྟོན་པའི་བསྟན་བཅོས་ཡིན་ན་ཕྱི་རོལ་བའི་བསྟན་བཅོས་ཡིན་པས་ཁྱབ་སྟེ།
ཚད་མ་རྣམ་འགྲེལ་ལྟ་བུ་ཕྱི་རོལ་བའི་ལྟ་བ་དགག་ཀྱང་། ཕྱི་རོལ་བའི་ལྟ་བ་སྟོན་པའི་བསྟན་བཅོས་མ་ཡིན་པའི་ཕྱིར་
ཏེ། རྩོམ་འཕྲོར། ཚད་མ་རྣམ་འགྲེལ་ཆོས་ཅན། ཕྱི་རོལ་བའི་ལྟ་བ་སྟོན་པའི་བསྟན་བཅོས་ཡིན་པར་ཐལ། ཕྱི་
ནང་གཉིས་ཀའི་ལྟ་བའི་ཁྱད་པར་འབྱེད་པའི་བསྟན་བཅོས་ཡིན་པའི་ཕྱིར་ཏེ། སྟོན་པ་བསྟན་པ་ལྟ་བ་གསུམ་གྱི་སྒོ་
ནས་ཕྱི་ནང་གི་ཁྱད་པར་འབྱེད་པའི་བསྟན་བཅོས་ཡིན་པའི་ཕྱིར་ཁྱབ་པ་འགྲིག་ཅེས་གསུངས་པའི་ཕྱིར་ཟེར། ཡང་
ཁ་ཅིག གྲུབ་མཐའ་རྩ་བ་ཆོས་ཅན། དེར་ཐལ། དེའི་ཕྱིར་ཏེ། ཆད་སྨྲ་བ་གཅིག་དང་། རྟག་སྨྲ་བ་བཅུ་གཅིག་
གི་ལྟ་བ་སྟོན་པའི་བསྟན་བཅོས་ཡིན་པའི་ཕྱིར་ཏེ། དང་པོ་གང་ཞིག གཉིས་པ་ཡིན་པའི་ཕྱིར། དང་པོ་དེར་ཐལ།
གྲུབ་མཐའ་རྩ་བའི་ལེའུ་གཉིས་པ་དེ་ཆད་སྨྲ་བའི་ལྟ་བ་སྟོན་པའི་བསྟན་བཅོས་ཡིན་པའི་ཕྱིར་ཏེ། དང་པོར་ཆད་སྨྲ་
བའི་སྟོན་པ་བསྟན་པ་ལྟ་བ་རྣམས་བསྟན་ནས་དེའི་རྗེས་སུ་དགག་པའི་ཕྱིར་ཏེ། གྲུབ་མཐའ་ཆེད་མོ་ལས། སོ་སོར་
རྒྱས་པར་བཤད་པ་ལ་ཆད་སྨྲ་དགག་པ་རྟག་སྨྲ་དགག་པ་གཉིས། དང་པོ་ལ་ཆད་སྨྲའི་འདོད་པ་འགོད། དེ་འགོག་

• 296 • དྲང་ངེས་རྣམ་འབྱེད་ཀྱི་དོགས་དཔྱོད།
པ་གཉིས། དང་པོ་ལ། སྟོན་པ་དང་། རྣམ་གྲངས་འཁྲུལ་སྤོང་དང་། གྲུབ་མཐའ་གསུམ། དང་པོ་ནི། ཕུར་བུ་
འཇིག་རྟེན་མིག་དང་འཇུག་སྟོབས་སྟོན། ། ཞེས་སོགས་དང་། གཉིས་པ་ནི། ཚུལ་མཛེས་ཆད་སྨྲ་མེད་སྨྲ་ཕུར་བུ་
པ། ། ཞེས་སོགས་དང་། གསུམ་པ་ལ་གཉིས། འཁྲུལ་བ་བཀག་ནས་དབྱེ་བ་འཆད། ཆད་སྨྲའི་གཙོ་བོའི་ལུགས་
བཤད་པ་གཉིས། དང་པོ་ནི། རྒྱུ་འབྲས་ལྷ་སོགས་མི་འདོད་འདོད་བཤད་ཕྱིར། ། ཞེས་སོགས་དང་། གཉིས་པ་
ལ་ཡང་གཉིས། གྲུབ་མཐའི་ཀུན་སློང་དང་། གྲུབ་མཐའ་དངོས་བཤད་པ་གཉིས། དང་པོ་ནི། རྟོག་གེ་སྙོམས་
འཇུག་འདོད་གདུང་ཕན་རློམ་གྱིས། ། ཞེས་སོགས་དང་། གཉིས་པ་ནི། མཐོང་མིན་རྗེས་འགྲོ་མེད་པས་རྒྱུ་
འབྲས་མེད། ། ཅེས་སོགས་དང་། གཉིས་པ་དེ་དགག་པ་ལ། སྐྱེ་བ་སྔ་ཕྱི་ཡོད་པར་སྒྲུབ་པ་དང་། ཀུན་མཁྱེན་
དང་རྒྱུ་འབྲས་སྒྲུབ་པ་དང་། རྒྱང་ཕན་གྱི་རིགས་པའི་རྩ་བ་འཁྲུལ་བར་བཤད་པ་གསུམ། དང་པོ་ནི། སེམས་
ཕྱིར་དེ་སྔོན་སོང་གྲུབ་གཡོ་དྲནའང་ཕྱིར། ། ཞེས་སོགས་གསུངས་པའི་ཕྱིར། མདོར་ན། མཐོང་མིན་རྗེས་འགྲོ་
མེད་པས་རྒྱུ་འབྲས་མེད། ། ནས། མངོན་སུམ་ཚད་མ་རྗེས་དཔག་ཚད་མིན་འཁྲུལ། ། ཞེས་པའི་བར་གྱི་གཞུང་
ཚིག་དེ་ཆོས་ཅན། བསྟན་བཅོས་རྣམ་དག་མ་ཡིན་པར་ཐལ། ཆད་སྨྲ་བའི་གྲུབ་མཐའ་སྟོན་པའི་བསྟན་བཅོས་
ཡིན་པའི་ཕྱིར། རྟགས་གྲུབ་མཐའ་ཆེན་མོ་དྲངས་མ་ཐག་པས་གྲུབ་ཅེས་ཟེར་བ་སོགས་ལ་དཔྱད་གཞི་ཆེ། ཁ་ཅིག
མདོ་སྡེ་དགོངས་འགྲེལ་དེ་འཁོར་ལོ་གསུམ་གའི་དགོངས་པ་འགྲེལ་ཡང་འཁོར་ལོ་གསུམ་གའི་དགོངས་འགྲེལ་མ་
ཡིན་ཏེ། འདིར་འཁོར་ལོ་གསུམ་གའི་དགོངས་པ་འགྲེལ་པ་ལ་གཙོ་ཆེ་ཆུང་ཡོད་པས་སོ། ། མངོན་པ་ཀུན་བཏུས་
དེ་ཐེག་པ་ཆེ་ཆུང་གཉིས་ཀའི་མདོའི་དགོངས་པ་གཙོ་བོར་འགྲེལ་བས། ཐེག་པ་ཆེ་ཆུང་གཉིས་ཀའི་དགོངས་འགྲེལ་
དུ་ཁས་བླངས་ཀྱང་སྐྱོན་མེད་དེ། རྩོམ་འཕྲོར། དགོངས་འགྲེལ་གྱིས་ཐེག་པ་ཆེ་ཆུང་གཉིས་ཀའི་མདོའི་དགོངས་པ་
འགྲེལ་ཀྱང་གཙོ་ཆེ་ཆུང་ཡོད། ཀུན་བཏུས་ཀྱིས་དེ་གཉིས་ཀའི་དགོངས་པ་འགྲེལ་ཚུལ་ལ་གཙོ་ཆེ་ཆུང་མེད་པར་ཆ་
མཉམ་དུ་འགྲེལ་བས་གཉིས་ཀའི་དགོངས་འགྲེལ་དུ་འཇོག་དགོས་ཀྱང་། ཆེད་དུ་བྱ་བའི་གདུལ་བྱ་ཐེག་ཆེན་རིགས་
ཅན་ཡིན་པས་ངོ་བོ་ཐེག་ཆེན་གྱི་བསྟན་བཅོས་སུ་འཇོག་དགོས་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་
ཅིག ཐེག་དམན་གྱི་མདོའི་དགོངས་པ་གཙོ་བོར་འགྲེལ་བའི་བསྟན་བཅོས་ཡིན་ན། ཐེག་དམན་གྱི་བསྟན་བཅོས་
ཡིན་པས་ཁྱབ་པའི་ཕྱིར་ཏེ། ཐེག་དམན་གྱི་ལམ་འབྲས་གང་རུང་གཙོ་བོར་སྟོན་པའི་བསྟན་བཅོས་ཡིན་ན། ཐེག་
དམན་གྱི་བསྟན་བཅོས་ཡིན་པས་ཁྱབ་པའི་ཕྱིར་ཏེ། ཐེག་དམན་གྱི་ལམ་འབྲས་གང་རུང་བརྗོད་བྱའི་གཙོ་བོར་སྟོན་
པའི་རྗོད་བྱེད་རྣམ་དག་དེ། ཐེག་དམན་གྱི་གདམས་ངག་གི་མཚན་ཉིད་ཡིན་པའི་ཕྱིར་ཏེ། ཐེག་ཆེན་གྱི་ལམ་
འབྲས་གང་རུང་བརྗོད་བྱའི་གཙོ་བོར་སྟོན་པའི་རྗོད་བྱེད་རྣམ་དག་དེ། ཐེག་ཆེན་གྱི་གདམས་ངག་གི་མཚན་ཉིད་
ཡིན་པར་ཕར་ཕྱིན་མཐའ་དཔྱོད་ལས་གསུངས་པའི་ཕྱིར། གཞན་ཡང་། རྩོམ་འཕྲོར། གཞན་ཡང་ཐེག་པ་ཆེ་

• 297 •
དྲང་ངེས་རྣམ་འབྱེད་ཀྱི་དོགས་དཔྱོད།
ཆུང་གི་སྡེ་སྣོད་མི་འགལ་བར་ཐལ། ནས། དེ་ལ་ནང་གསེས་ཀྱིས་ཐེག་པ་ཆེ་ཆུང་གི་མངོན་པ་གཉིས་འབྱེད་རྒྱུ་ཡོད་
པའི་དོན་ཡིན་པའི་ཕྱིར། ཞེས་གསུངས་པའང་དཔྱད་དགོས་ཏེ། ཐེག་པ་ཆེ་ཆུང་གཉིས་ཀའི་མངོན་པའི་སྡེ་སྣོད་
ཀྱི་ཡིན་པ་ཡོད་པར་ཕར་ཕྱིན་མཐའ་དཔྱོད་ལས་གསུངས་པའི་ཕྱིར་ཏེ། དེ་ཉིད་ལས། གཏན་ལ་ཕབ་པ་ཐེག་ཆེན་
གྱི་མངོན་པ་སྟེ་ཐེག་དམན་གྱི་ཡང་མངོན་པ་ཡིན། ཞེས་གསུངས་པའི་ཕྱིར། གཞན་ཡང་། རྩོམ་འཕྲོར། རང་
རྒྱལ་གྱིས་ཀྱང་ཉན་ཐོས་ཀྱི་སྡེ་སྣོད་ལ་བརྟེན་ནས་ལམ་ལ་སློབ་པ་མ་གཏོགས་རང་གི་སྡེ་སྣོད་ཟུར་བ་མེད་པའི་ཕྱིར།
ཞེས་གསུངས་པའང་དཔྱད་དགོས་ཏེ། བསྐལ་བ་བརྒྱར་ཚོགས་བསགས་ནས་སྲིད་པ་ཐ་མའི་ཚེ་སློབ་དཔོན་གཞན་
ལ་མ་བརྟེན་པར་དགྲ་བཅོམ་ཐོབ་ཚུལ་སོགས་ཐེག་པ་འབྲིང་པོའི་ལམ་འབྲས་གཙོ་བོར་སྟོན་པའི་བསྟན་བཅོས་ཡོད་
པ་གང་ཞིག དེ་རང་རྒྱལ་གྱི་སྡེ་སྣོད་ཟུར་བ་ཡིན་པའི་ཕྱིར། རྟགས་དང་པོ་དེར་ཐལ། སའི་དངོས་གཞིའི་ས་བཅུ་
བདུན་གྱི་ནང་གི་རང་སངས་རྒྱས་ཀྱི་ས་དེ་ཡིན་པའི་ཕྱིར་ཏེ། དེའི་ནང་གི་ཐེག་པ་གསུམ་གྱི་ས་ལ་སྟོན་ཚུལ་མི་འདྲ་
བའི་ཁྱད་པར་ཡོད་པའི་ཕྱིར། རྟགས་གཉིས་པ་དེར་ཐལ། དེ་ཐེག་ཆེན་གྱི་སྡེ་སྣོད་དུ་མི་རུང་ལ། ཉན་ཐོས་ཀྱི་
ལམ་འབྲས་ཀྱི་རྣམ་བཞག་ཉན་སར་བཤད་ཟིན་པས། འདིར་རང་སངས་རྒྱས་ཀྱི་ལམ་འབྲས་ལས་གཞན་བཤད་རྒྱུ་
མེད་པའི་ཕྱིར། གཞན་ཡང་། རྩོམ་འཕྲོར། དབུ་སེམས་གཉིས་ཀའི་མདོའི་ཡིན་པ་ཡོད་པར་ཐལ། ཤེར་མདོ་དེ་
ཡིན་པའི་ཕྱིར། དེར་ཐལ། དེ་དེ་གཉིས་ཀས་རང་གཞུང་དུ་ཁས་ལེན་པའི་ཕྱིར་ན་མ་ཁྱབ་སྟེ། ཞེས་གསུངས་
པའང་དཔྱད་དགོས་ཏེ། མདོ་སྡེ་དགོངས་འགྲེལ་དེ་དབུ་སེམས་གཉིས་ཀའི་རང་གཞུང་ཡིན་པའི་ཕྱིར། དབུ་མ་
པའི་ལུགས་ཀྱི་མཚན་ཉིད་གསུམ་གྱི་རྣམ་བཞག་དང་། སེམས་ཙམ་པའི་ལུགས་ཀྱི་མཚན་ཉིད་གསུམ་གྱི་རྣམ་བཞག་
གཉིས་ཀ་གཙོ་བོར་སྟོན་པའི་བསྟན་བཅོས་ཡིན་པའི་ཕྱིར་ཏེ། གྲུབ་མཐའ་ཆེན་མོར་ཆ་ཕྱེ་ནས་མདོའི་དོན་དུ་
འཇོག་གོ ། ཞེས་སོགས་གསུངས་པའི་ཕྱིར། གཞན་ཡང་། རྩོམ་འཕྲོར། ངོ་བོ་ཉིད་མེད་པར་སྨྲ་བའི་རང་
གཞུང་དུ་གྱུར་པའི་མདོ་ཞིག་མེད་པར་ཐལ། འཁོར་ལོ་བར་མཐའ་གཉིས་གང་ཡང་དེར་མི་རུང་བའི་ཕྱིར།
འདོད་མི་ནུས་ཏེ། དེའི་རང་གཞུང་དུ་གྱུར་བའི་མདོ་ཞིག་མེད་ན་མདོ་གང་གིའང་དགོངས་པ་མ་ཡིན་པར་འགྱུར་
བའི་ཕྱིར་ཟེར་ན། དེའི་རང་གཞུང་དུ་གྱུར་བའི་མདོ་རིལ་བོ་ཞིག་འཇོག་དཀའ་ལ་ཤེར་མདོ་ལྟ་བུ་དེའི་རང་གཞུང་
མིན་ཀྱང་གྲུབ་མཐའ་དེ་དེའི་དགོངས་པ་ཕལ་བར་འགྲོ་བ་འགལ་བ་མེད་པའི་ཕྱིར། ཞེས་གསུངས་པའང་དཔྱད་
དགོས་ཏེ། བློ་གྲོས་མི་ཟད་པའི་མདོ་དེ་ངོ་བོ་ཉིད་མེད་པར་སྨྲ་བའི་རང་གཞུང་ཡིན་པའི་ཕྱིར། མ་གྲུབ་ན། དེ་
སེམས་ཙམ་བའི་རང་གཞུང་ཡིན་པར་ཐལ། གྲུབ་མཐའ་བཞི་པོ་གང་རུང་གི་རང་གཞུང་གང་ཞིག གཞན་གང་གི་
ཡང་མ་ཡིན་པའི་ཕྱིར། འདོད་མི་ནུས་ཏེ། མདོ་འདིར་བཤད་པའི་དྲང་ངེས་ཀྱི་རྣམ་བཞག་ངོ་བོ་ཉིད་མེད་པར་སྨྲ་
བའི་ལུགས་ཡིན་པར་སེམས་ཙམ་པས་ཀྱང་ཁས་བླངས་པའི་ཕྱིར་ཏེ། དྲང་ངེས་འབྱེད་པའི་ཚུལ་ལ་མདོ་སྡེ་དགོངས་

• 298 • དྲང་ངེས་རྣམ་འབྱེད་ཀྱི་དོགས་དཔྱོད།
འགྲེལ་ལ་བརྟེན་པའི་ཕྱོགས་དང་། བློ་གྲོས་མི་ཟད་པའི་མདོ་ལ་བརྟེན་པའི་ཕྱོགས་གཉིས་ཡོད་པར་སེམས་ཙམ་
པས་ཀྱང་ཁས་བླངས་པའི་ཕྱིར་ཏེ། སེམས་ཙམ་པས་དབུ་སེམས་ཀྱི་ཤིང་རྟའི་སྲོལ་འབྱེད་གཉིས་དང་། དེ་གཉིས་
ཀྱིས་མདོ་གང་ལ་བརྟེན་ནས་དྲང་ངེས་ཕྱེ་ཚུལ་དང་། དེ་གཉིས་ཀྱིས་དྲང་ངེས་ཕྱེ་ཚུལ་གྲུབ་མཐའ་བཞི་པོ་གང་གི་
ལུགས་ཡིན་པ་མི་འདྲ་བར་ཁས་མི་ལེན་པར་ཐལ་ལོ། ། གཞན་ཡང་། འཁོར་ལོ་དང་པོའི་དོན་བཞིན་དོན་སྨྲ་
དང་། ། བར་མཐའི་ལུགས་བཞིན་དབུ་སེམས་གཉིས་བཞག་ཕྱིར། ། ཞེས་པས་ཀྱང་འཁོར་ལོ་བར་བ་ངོ་བོ་ཉིད་
མེད་པར་སྨྲ་བའི་རང་གཞུང་དུ་སྒྲུབ་ནུས་པའི་ཕྱིར་ཟེར་ན་དཔྱད་དགོས་སོ། ། ཁ་ཅིག རྩོད་པའི་གཞིའི་གནས་
སུ་གྱུར་པ་མ་ལགས་ཞེས་པའི་དོན་ནི་དགོངས་འགྲེལ་གྱི་སྒྲས་ཟིན་ལ་རྩོད་པའི་མཁས་པ་ཡོད་ཀྱང་། བརྟག་པ་
མཐའ་ཆོད་པར་བྱས་པའི་མཁས་པ་མེད་པའམ། ཡང་ན་མདོ་རང་གི་སྟོན་ཚུལ་ཞལ་མི་གསལ་བའི་དབང་གིས་
དེའི་དགོངས་པ་དེ་ལྟར་ཡིན་ནམ་མིན་ཞེས་རྩོད་པ་འོང་དོན་མེད་པའི་དོན་ཡིན་པའི་ཕྱིར། ཞེས་རྩོམ་འཕྲོ་ལས་
གསུངས་པའི་ཕྱིར་ཟེར། ཡང་ཁ་ཅིག ལུང་དོན་ཕྱི་མ་དེ་མི་འཐད་པར་ཐལ། གཞན་དབང་ཡོངས་གྲུབ་བདེན་
གྲུབ་དང་། ཀུན་བཏགས་བདེན་པར་མེད་པར་བསྟན་མ་བསྟན། མདོ་སྡེ་དགོངས་འགྲེལ་དུ་ཞལ་མི་གསལ་བས།
དེ་ལྟར་མ་བསྟན་ཅེས་སློབ་དཔོན་ལེགས་ལྡན་འབྱེད་རྩོད་པའི་ཕྱིར་ཏེ། དེ་འདྲ་བ་དེ་མདོའི་དགོངས་དོན་ཕལ་བ་
ཙམ་ཡང་མ་ཡིན་ཞིང་། དེ་ལྟར་བསྟན་པའི་མདོའང་མེད་པར་བཞེད་པའི་ཕྱིར་ཏེ། གཞུང་ལས། རྣལ་འབྱོར་
སྤྱོད་པ་བ་དག་གིས་ཇི་ལྟར་བཀྲལ་བ་རྣམས་མདོའི་དོན་མིན་པར་དབུ་མའི་དོན་དུ་འགྲེལ་བའི་ལམ་སྲོལ་འདི་ནི་
ལེགས་ལྡན་འབྱེད་ཀྱིས་ཕྱེ་བ་ཞིབ་ཏུ་ནི་དབུ་མ་སྣང་བ་ལས་བཤད་དེ། ཞེས་དང་། གྲུབ་མཐའ་རྩ་འགྲེལ་དང་།
ཀུན་གཞིའི་མཐའ་དཔྱོད་དུ་ཤིན་ཏུ་གསལ་བའི་ཕྱིར་རོ། ། ཞེས་ཟེར་བ་སོགས་ལ་དཔྱད་དགོས་སོ། ། ཁ་ཅིག
སྟོང་ཐུན་ལས། བཀའ་ཡིན་ན་འཁོར་ལོ་གསུམ་པོ་གང་རུང་ཡིན་པས་མ་ཁྱབ་པར་གསུངས་པ་ནི་མཁས་གྲུབ་རྗེའི་
རང་ལུགས་མ་ཡིན་ཏེ། རྩོམ་འཕྲོར། ཁ་ཅིག་སྟོང་ཐུན་ལས། དེའི་ཕྱིར་གསུང་རབ་ཡིན་པ་ལ་འཁོར་ལོ་གསུམ་
གང་རུང་གི་མདོ་ཡིན་པས་མ་ཁྱབ་ཀྱི། གསུམ་དུ་ཕྱེ་བ་ནི་གཙོ་བོའི་དབང་དུ་བྱས་པའི་དབྱེ་བའོ། ། ཞེས་པའི་དོན་
དུ་བསམ་ནས་བཀའ་ལ་འཁོར་ལོ་གསུམ་གང་རུང་གིས་མ་ཁྱབ་པར་འདོད་པ་མི་འཐད་པར་ཐལ། དེ་དྲིས་ཞུས་ཀྱི་
འཁོར་ལོ་གསུམ་གང་རུང་ཡིན་པས་མ་ཁྱབ་ཅེས་པའི་དོན་ཡིན་པའི་ཕྱིར། དེར་ཐལ། དེའི་གོང་དེ་མ་ཐག་ཏུ་
དགོངས་འགྲེལ་ལས་འཁོར་ལོ་རིམ་པ་གསུམ་གསུངས་པ་ནི། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག
སྟོང་ཐུན་གྱི་ཚིག་ཟིན་ལྟར་ཁས་ལེན་དགོས་ཏེ། གསུང་རབ་ཡིན་ན་འཁོར་ལོ་གསུམ་པོ་གང་རུང་ཡིན་པས་མ་ཁྱབ་
པའི་ཕྱིར། མ་གྲུབ་ན། སྤྱིར་རྒྱལ་བའི་གསུང་རབ་དང་འཁོར་ལོ་གསུམ་ག་དང་བདག་མེད་སྟོན་པའི་མདོ་དང་མི་
རྟག་པ་སྟོན་པའི་མདོ་རེ་རེ་ནས་ཆོས་ཅན། དེར་ཐལ། དེའི་ཕྱིར། དེས་ན་བཀའ་འཁོར་ལོ་གསུམ་གྱི་རྣམ་དབྱེ་

དྲང་ངེས་རྣམ་འབྱེད་ཀྱི་དོགས་དཔྱོད། • 299 •
ཤེས་པའི་གང་ཟག་ལ་དེ་འདྲའི་ཁྱབ་པ་ཁས་ལེན་མཁན་སུ་ཡང་མེད་པའི་ཕྱིར། དེས་ན་དེ་འདྲའི་ཁྱབ་པ་ཡོད་པར་
ཁས་བླངས་པའི་རྒྱ་བོད་དང་ས་དགེའི་མཁས་པ་སུ་ཡང་མེད་ཅིང་། དེ་ལྟར་བཤད་པའི་ཚད་ལྡན་གྱི་གཞུང་གང་
ཡང་མེད་པས། དེ་འདྲའི་ཁྱབ་པ་ཡོད་པར་བསྐལ་བའི་བར་དུ་སྒྲུབ་ཀྱང་ངལ་བ་ཙམ་དུ་ཟད་ཀྱི་རང་གཞན་གང་ལ་
ཡང་ཕན་མི་ཐོགས་པའི་ཕྱིར། གཞན་ཡང་། རྩོམ་འཕྲོར། དེས་ན་གསུང་རབ་ཐམས་ཅད་ཆོས་འཁོར་གསུམ་དུ་
འདུ་བར་ཐལ། གསེར་ཕྲེང་ལས། ཆོས་འཁོར་གསུམ་གྱིས་གསུང་རབ་ཐམས་ཅད་བསྡུས་པ་དང་། ཞེས་སོགས་
དང༌། རྣམ་བཤད་ལས། ཆོས་ཀྱི་འཁོར་ལོ་ཐོར་བུ་ཐོར་བུར་གསུངས་པ་རྣམས་ཀྱི་དོན་ཕྱོགས་གཅིག་ཏུ་གོ་སླ་བར་
བསྡུས་ནས་ཆོས་ཀྱི་འཁོར་ལོ་རིམ་པ་གསུམ་གྱི་མིང་གི་ཐ་སྙད་ཀྱིས་དངོས་སུ་གསུངས། ཞེས་དང་། ཞེས་སོགས་
ཀྱིས་བཀའ་ཐམས་ཅད་དུས་ཀྱི་རིམ་པའི་སྒོ་ནས་བཞག་པའི་འཁོར་ལོ་གསུམ་དུ་བསྡུས་པར་བཤད་པའང་དཔྱད་
དགོས་ཏེ། དྲངས་མ་ཐག་པའི་ལུང་དེ་དག་ཤེས་བྱེད་དུ་འགྲོ་དཀའ་ཞིང་། ཀུན་མཁྱེན་བླ་མས་དུས་དང་པོ་
གསུངས་པའི་མདོ་འཁོར་ལོ་དང་པོའི་མཚན་ཉིད་སོགས་སུ་ཕར་ཕྱིན་མཐའ་དཔྱོད་དུ་གསུངས་ནས། དེའི་ཤེས་
བྱེད་དུ་དུས་ཀྱི་རིམ་པའི་སྒོ་ནས་འཁོར་ལོ་གསུམ་དང་སྦྱར་བའི་ཞེས་སོགས་དྲངས་ནས། ལུང་དེས་དགོངས་འགྲེལ་
ལས་བཤད་པའི་འཁོར་ལོ་རིམ་པ་གསུམ་དུས་ཀྱི་རིམ་པའི་སྒོ་ནས་བཞག་པར་དངོས་སུ་བསྟན་པས། དེའི་ཤུགས་
ལ་བཀའ་ཐམས་ཅད་དུས་ཀྱི་རིམ་པའི་སྒོ་ནས་འཁོར་ལོ་གསུམ་དུ་འཇོག་པར་གསུངས་པས། དེ་ལྟར་དངོས་སུ་
སྟོན་པའི་མདོ་བསྟན་བཅོས་ཀྱི་ལུང་རྣམ་དག་དངོས་སུ་ཡོད་ན། ཕར་ཕྱིན་མཐའ་དཔྱོད་དུ་དྲངས་དགོས་པ་ལས་
མ་དྲངས་ལ། ཀུན་མཁྱེན་བླ་མས་དེ་འདྲའི་ལུང་མ་རྙེད་པས་སངས་རྒྱས་ཀྱིས་ཀྱང་རྙེད་དཀའ་ན། རྗེས་འཇུག་
རྣམས་ཀྱིས་ཇི་ལྟར་རྙེད། དེས་ན་དྲངས་མ་ཐག་པའི་གསེར་ཕྲེང་དང་རྣམ་བཤད་ཀྱི་ལུང་དེ། བརྗོད་བྱ་ཕྱོགས་
མཐུན་གྱི་འཁོར་ལོ་གསུམ་གྱི་དབང་དུ་བྱས་པར་གསལ་ལོ། ། དེ་ལྟར་བཀའ་ཐམས་ཅད་དུས་ཀྱི་རིམ་པའི་སྒོ་ནས་
འཁོར་ལོ་གསུམ་དུ་འཇོག་ཚུལ་རྗེ་ཡབ་སྲས་ཀྱི་ཡིག་ཆ་གང་དུ་ཡང་མི་གསལ་བས། གྲུབ་མཐའ་ཆེན་མོར་འཁོར་ལོ་
གསུམ་དུས་ཀྱི་རིམ་པའི་སྒོ་ནས་མི་འཇོག་པར་གསུངས་ཏེ། དེ་ཉིད་ལས། ཡང་བོད་ཀྱི་མཁས་པ་དག་གི་བཞེད་
ཚུལ་ནི། མཆིམས། འཁོར་ལོ་དང་པོ་ལོ་བདུན། བར་བ་ལོ་ཉེར་བདུན། ཐ་མ་ལོ་བཅུ་གསུངས། ཆག་ན་རེ།
དང་པོ་ལོ་བདུན་དུ་ཟླ་བ་གཉིས་ཀྱིས་མ་ཚང་བ་དང་། བར་བ་ལོ་གཅིག ཐ་མ་བདུན་ནམ་དགུ་ཟེར། ཡང་ཁ་
ཅིག དང་པོ་ལོ་དྲུག་ཟླ་དྲུག བར་བ་ལོ་བཅུ་གཉིས། ཐ་མ་ལོ་དྲུག་གམ་ཉེར་བརྒྱད་ཟེར། ཁྲོ་ལོ་ན་རེ། བར་བ་
ལོ་སུམ་ཅུ། ཐ་མ་བཅུ་གཉིས་གསུངས་པས། ལྷག་མ་འཁོར་ལོ་དང་པོའི་དུས་སུ་གསུངས་མོད་འདི་དག་མི་འཐད་
པར་ཐལ། མདོ་སྡེ་ས་བཅུ་པ་སངས་རྒྱས་ནས་ལོ་དང་པོའི་ནང་དུ་གསུངས་པའི་ཕྱིར་དང་། ཁྱེད་ཅག་དུས་ཀྱི་རིམ་
པའི་སྒོས་འཁོར་ལོ་གསུམ་འཇོག་པའི་ཕྱིར། དེ་སོགས་སྐྱོན་མང་། ཡང་ཁ་ཅིག འཁོར་ལོ་གསུམ་བརྗོད་བྱའི་

• 300 • དྲང་ངེས་རྣམ་འབྱེད་ཀྱི་དོགས་དཔྱོད།
སྒོས་མ་གཏོགས་དུས་ལ་གཏན་མི་སྦྱོར་ཟེར་བའང་མི་འཐད་དེ། བཅོམ་ལྡན་འདས་ཀྱིས་དུས་དང་བོར་ཝ་རཱ་ཎ་
སིར་ཞེས་གསུངས་པའི་ཕྱིར་དང་རྗེའི་གསུངས་དང་ཡང་འགལ་ལོ། ། ཞེས་དང་། ཕར་ཕྱིན་མཐའ་དཔྱོད་ལས།
གཞན་ཡང་། ཁྱེད་ཅག་གི་འཁོར་ལོ་གསུམ་གྱི་འདོད་ཚུལ་མི་འཐད་པར་ཐལ། དེ་སྟོན་པའི་སྐུ་ཚེའི་ཚད་དེ་ལྟར་
བྱས་པ་དང་། བསྐལ་བཟང་ལས་འཁོར་འདུས་པ་དང་པོ་སོགས་བཤད་པ་ལྟ་བུའི་སྒོ་ནས་མ་བཞག་པའི་ཕྱིར།
ཞེས་གསུངས་པའི་ཕྱིར། ཁྱབ་སྟེ། གཞུང་དེའི་བཤད་ཚུལ་ལ་དཔག་ན་འཁོར་ལོ་གསུམ་དུས་ཀྱི་སྒོ་ནས་མི་འཇོག
བརྗོད་བྱ་ཁོ་ནའི་སྒོ་ནས་ཀྱང་མི་འཇོག་ལ་གཙོ་བོར་བརྗོད་བྱའི་སྒོ་ནས་འཇོག་དགོས་ཀྱང་དུས་ལ་ཡང་སྦྱོར་དགོས་
པ་ལུང་དེའི་དོན་ཡིན་པའི་ཕྱིར། ཁྱེད་ཅག་དུས་ཀྱི་རིམ་པའི་སྒོས་འཁོར་ལོ་གསུམ་འཇོག་པའི་ཕྱིར་ཞེས་པས།
རང་གིས་དུས་ཀྱི་རིམ་པའི་སྒོ་ནས་འཁོར་ལོ་གསུམ་མི་འཇོག་པར་ཤིན་ཏུ་གསལ་ལ། གལ་ཏེ་འཁོར་ལོ་གསུམ་དུས་
ཀྱི་རིམ་པའི་སྒོ་ནས་བཞག་ན་སྐྱོན་ཅི་ཡོད་ཅེ་ན། དེ་ལྟ་ན་འཁོར་ལོ་གསུམ་སྐུ་ཚེའི་ཚིགས་ཀྱིས་འཇོག་པར་ཐལ་བར་
འགྱུར་སྙམ་དུ་དགོངས་པའི་ཕྱིར། འཁོར་ལོ་གསུམ་སྐུ་ཚེའི་ཚིགས་ཀྱིས་འཇོག་པ་དང་། དུས་ཀྱི་རིམ་པའི་སྒོ་ནས་
འཇོག་པ་ཁྱད་པར་མེད་པར་ལུང་དེས་སྒྲུབ་ནུས་པས། རྩོམ་འཕྲོར། འཁོར་འདུ་ཐེབས་དང་སྐུ་ཚེའི་ཚིགས་ཞེས་
པ་སྐབས་འདིའི་དུས་ཀྱི་སྒོ་ནས་འཇོག་ཚུལ་མ་ཡིན་པའི་ཕྱིར་ཏེ། ཞེས་སོགས་གསུངས་པའང་དཔྱད་དགོས་ཏེ།
དྲངས་མ་ཐག་པའི་གཞུང་དང་འགལ་བའི་ཕྱིར་དང་། སྐུ་ཚེའི་སྟོད་སྨད་བར་གསུམ་ཞེས་པའང་ཆ་མཉམ་དུ་བྱས་
ན་ལོ་ཉེར་བདུན་ལས་མེད་པས། དེ་ལྟར་ན་འཁོར་ལོ་གསུམ་དུས་ཀྱི་རིམ་པའི་སྒོ་ནས་འཇོག་མི་འཇོག་ཅེས་སྐུ་
ཚེགས་མང་དུ་གནང་མི་དགོས་ཏེ། དེ་དུས་སྟོན་པས་ཆོས་འཁོར་མ་བསྐོར་བའི་ཕྱིར་ཏེ། འདིར་ཐུན་མོང་བའི་
སྣང་བ་གཙོ་ཆེ་བ་ཡིན་པས། བདེན་བཞིའི་ཆོས་འཁོར་ནི་དགུང་ལོ་སོ་ལྔ་པའི་ས་གའི་ཉ་ལ་སངས་རྒྱས་པ་དེ་ནས་
བརྩིས་པའི་ཞག་ཞེ་དགུ་པ་རགས་རྩིས་ཀྱིས་ཆུ་སྟོད་ཟླ་བའི་ཚེས་བཞི་དང་། ཞིབ་རྩིས་ལ་ཞག་མི་ཐུབ་དོར་བའི་
དབང་དུ་བྱས་ན་ཚེས་དྲུག་ལ་བསྐོར་པ་ཡིན། ཞེས་རྩོམ་འཕྲོར་གསུངས་པས་སོ། ། དེ་ལྟར་གྲུབ་མཐའ་ཆེན་མོར་
འཁོར་ལོ་གསུམ་དུས་ཀྱི་རིམ་པའི་སྒོ་ནས་འཇོག་ཚུལ་དགག་ནས་རང་ལུགས་བཞག་པ་ནི། དེ་ཉིད་ལས། རང་
ལུགས་ལ་བདེན་བཞིའི་ཆོས་འཁོར་ནི་འཁོར་ལོ་དང་པོ་དངོས་དང་དེ་དང་ཕྱོགས་མཐུན་ལུང་སྡེ་བཞི། མདོ་སྡེ་
དྲན་པ་ཉེར་བཞག་རྒྱ་ཆེར་རོལ་བ། ལས་བརྒྱ་པ། རྟོགས་བརྗོད་བརྒྱ་པ་སོགས་དང་། བར་བའི་མཚན་གཞི་ཤེར་
ཕྱོགས་རྣམས་དང་། དེ་དང་ཕྱོགས་མཐུན་རྡོར་གཅོད་མདོ་ཏིང་འཛིན་རྒྱལ་བོ། སངས་རྒྱས་ཕལ་པོ་ཆེ། དཀོན་
བརྩེགས། ཕལ་ཆེན་སོགས་སོ། ། འཁོར་ལོ་ཐ་མའི་མཚན་གཞི་དགོངས་འགྲེལ་དང་། དེའི་འཕགས་ཞུས་ཀྱི་
ལེའུ་གཉིས་དངོས་ཡིན་ལ། ཕྱོགས་གཏོགས་རྒྱན་སྟུག་པོ་བཀོད་པ་སོགས་ཡིན། དབུ་མ་པས་གཞལ་ན་ལང་
གཤེགས། མདོ་སྡེ་ས་བཅུ་བ། དེ་བཞིན་གཤེགས་པའི་སྙིང་པོའི་མདོ་སོགས་འཁོར་ལོ་ཐ་མའི་ཕྱོགས་མིན་ཀྱང་།

དྲང་ངེས་རྣམ་འབྱེད་ཀྱི་དོགས་དཔྱོད། • 301 •
སེམས་ཙམ་པས་འདི་དག་དྲངས་ནས་ཤེར་ཕྱོགས་དྲང་དོན་དུ་བསྒྲུབས་པས་ལེགས་ཕྱེའི་ཕྱོགས་གཏོགས་ཀྱི་མདོར་
འཇོག་དགོས་པས་སོ། ། ཞེས་གསུངས་ལ། དེ་ལྟར་འཁོར་ལོ་གསུམ་ལ་དངོས་དང་དེའི་ཕྱོགས་གཏོགས་གཉིས་སོ་
སོར་བྱས་ནས་གསུངས་པས། འཁོར་ལོ་གསུམ་པོ་གང་རུང་ཡིན་ན་འདིར་བསྟན་འཁོར་ལོ་གསུམ་པོ་གང་རུང་ཡིན་
པས་ཁྱབ་པ་དང་། འདིར་བསྟན་འཁོར་ལོ་དང་པོ་ཡིན་ན་བདེན་བཞིའི་ཆོས་འཁོར་ཡིན་པས་ཁྱབ་པར་ཤིན་ཏུ་
གསལ་བས་སུས་ཀྱང་བསྙོན་མི་རུང་བའི་ཕྱིར། དེས་ན་ཕར་ཕྱིན་མཐའ་དཔྱོད་དུ་འཁོར་ལོ་གསུམ་དུས་ཀྱི་རིམ་
པའི་སྒོ་ནས་འཇོག་ཅིང་། བཀའ་ཐམས་ཅད་དེ་འདྲ་བའི་འཁོར་ལོ་གསུམ་དུ་འདུས་པར་གསུངས་ལ། གྲུབ་
མཐའ་ཆེན་མོར་དེ་ལས་ལྡོག་སྟེ་གསུངས་ཤིང་། དྲང་ངེས་མཐའ་དཔྱོད་དུ་དུས་ཀྱི་རིམ་པའི་སྒོ་ནས་འཇོག་ཚུལ་
དང་། བརྗོད་བྱའི་སྒོ་ནས་འཇོག་ཚུལ་གཉིས་ཀ་རང་ལུགས་སུ་གསུངས་ཏེ། དེ་ཉིད་ལས། སྟོན་པས་དུས་དང་
པོར་གསུངས་པའི་མདོ་འཁོར་ལོ་དང་པོའི་མཚན་ཉིད། བར་བ་དང་ཐ་མ་གཉིས་ལའང་འདྲ་ལ། ཡང་ན་རྒྱུད་སྡེ་
སྤྱི་རྣམ་ལྟར་བྱ་སྟེ། བདེན་བཞིའི་ཆོས་འཁོར་དང་བརྗོད་བྱ་སྟོན་ཚུལ་མཐུན་པའི་ཐེག་དམན་གྱི་མདོ་འཁོར་ལོ་
དང་པོའི་མཚན་ཉིད། མཚན་གཞི་ནི་བདེན་གཞིའི་ཆོས་འཁོར་འཁོར་ལོ་དང་པོ་དངོས་དང་། དེ་དང་བརྗོད་བྱ་
ཕྱོགས་མཐུན་གྱི་སྒོ་ནས་འདུལ་བ་ལུང་སྡེ་བཞི་དང་། མདོ་དྲན་པ་ཉེར་བཞག རྒྱ་ཆེར་རོལ་པ། མདོ་སྡེ་ལས་
བརྒྱ་པ། མདོ་སྡེ་རྟོགས་བརྗོད་བརྒྱ་པ་སོགས་ཡིན། བརྗོད་བྱ་ཡུམ་འབུམ་པ་དང་སྟོན་ཚུལ་མཐུན་པར་བདེན་
པར་མེད་ཚུལ་རྒྱ་ཆེར་སྟོན་པའི་རིགས་ཅན་གྱི་ཐེག་ཆེན་གྱི་མདོར་གྱུར་པའི་ཆོས་འཁོར་གཉིས་པ་འཁོར་ལོ་གཉིས་
པའི་མཚན་ཉིད། མཚན་གཞི་ཡུམ་འབུམ་པ། ཉི་ཁྲི་ལྔ་སྟོང་པ། ཁྲི་བརྒྱད་སྟོང་པ། ཤེས་རབ་ཁྲི་བ། བརྒྱད་
སྟོང་བ་སོགས་འཁོར་ལོ་བར་བ་དངོས་དང་། དེ་དང་ཕྱོགས་མཐུན་གྱི་མདོ་ཏིང་འཛིན་རྒྱལ་པོ། རྡོ་རྗེ་གཅོད་པ།
སངས་རྒྱས་ཕལ་བོ་ཆེ་སོགས་ཡིན། བརྗོད་བྱ་མདོ་སྡེ་དགོངས་འགྲེལ་དང་སྟོན་ཚུལ་མཐུན་པར་གཞན་དབང་
ཡོངས་གྲུབ་བདེན་གྲུབ་ཀྱི་ཚུལ་གསལ་བར་སྟོན་པའི་རིགས་ཅན་གྱི་ཐེག་ཆེན་གྱི་མདོར་གྱུར་པའི་ཆོས་འཁོར་གསུམ་
པ་འཁོར་ལོ་གསུམ་པའི་མཚན་ཉིད། དགོངས་འགྲེལ་དང་དོན་དམ་ཡང་དག་འཕགས་ཀྱི་ལེའུ་དང་། སྤྱན་རས་
གཟིགས་ཀྱི་དྲིས་ལན་གྱི་ལེའུ་དང་། བྱམས་ཞུས་ཀྱི་ལེའུ་སོགས་མཚན་གཞི་ཡིན་པར་འདོད་དོ། ། འདི་རྒྱུད་སྡེ་སྤྱི་
རྣམ་གྱི་ལུགས་སོ། ། ཞེས་གསུངས་པའི་ཕྱིར། རྒྱུད་སྡེ་སྤྱི་རྣམ་གྱི་ལུགས་སོ་ཞེས་པས། བཤད་ཚུལ་དེ་ཀུན་མཁྱེན་
བླ་མའི་རང་ལུགས་མ་ཡིན་པར་རྩོམ་འཕྲོར་གསུངས་པའང་དཔྱད་དགོས་ཏེ། བཤད་ཚུལ་དེ་ཀུན་མཁྱེན་བླ་མས་
རང་ལུགས་སུ་གསུངས་པའི་ཕྱིར་ཏེ། ཡང་ན་རྒྱུད་སྡེ་སྤྱི་རྣམ་ལྟར་བྱ་སྟེ། ཞེས་པའི་ལུང་དོན་ཡོད་པའི་ཕྱིར།
དེས་ན་ཀུན་མཁྱེན་བླ་མ་རང་གི་གསུངས་ལས་བཤད་ཚུལ་མི་འདྲ་བ་གསུམ་བྱུང་བའི་རྒྱུ་མཚན་ཅི་ཡིན། གལ་ཏེ་རྗེ་
ཡབ་སྲས་ཀྱི་གསུང་རབ་ལས། བཀའ་ཐམས་ཅད་དུས་ཀྱི་རིམ་པའི་སྒོ་ནས་འཁོར་ལོ་གསུམ་དུ་འཇོག་ཚུལ་མི་

: 302 • དྲང་ངེས་རྣམ་འབྱེད་ཀྱི་དོགས་དཔྱོད།
གསལ་བའི་རྒྱུ་མཚན་གྱིས་ཡིན་ནོ་ཞེ་ན། རྩོམ་འཕྲོར་རྗེ་ཡབ་སྲས་ཀྱིས་དེ་ལྟར་གསལ་བར་གསུངས་ཞེས་ལུང་
རིགས་དུ་མས་སྒྲུབ་པ་མི་འཐད་པར་འགྱུར་བའི་ཕྱིར་རོ། ། བཀའ་ཐམས་ཅད་དུས་ཀྱི་རིམ་པའི་སྒོ་ནས་འཁོར་ལོ་
གསུམ་དུ་འཇོག་ཚུལ་རྗེ་ཡབ་སྲས་ཀྱིས་གསལ་བར་གསུངས་མོད་ཀྱང་། ཀུན་མཁྱེན་བླ་མས་དེ་ལྟར་བཤད་དོ་ཞེ་ན།
དེ་ལྟ་ན་དེ་འདྲ་བའི་བཤད་ཚུལ་རྣམས་དོན་མེད་དུ་ཐལ་བར་འགྱུར་བའི་ཕྱིར་རོ། ། བཤད་ཚུལ་དེ་དག་མི་མཐུན་
པ་མ་ཡིན་ནོ་ཞེ་ན། མངོན་སུམ་ལ་སྐུར་བ་བཏབ་པར་ཐལ་བར་འགྱུར་བའི་ཕྱིར་རོ། ། གཞན་ཡང་རྩོམ་འཕྲོར།
དེ་ལྟར་ན་དུས་དང་པོར་གསུངས་པའི་མདོ་འཁོར་ལོ་དང་པོའི་མཚན་ཉིད་དུ་འཇོག་པ་གཞུང་འདིའི་དགོངས་པར་
ཤིན་ཏུ་གསལ་ཏེ། ཞེས་སོགས་གསུངས་པའང་དཔྱད་དགོས་ཏེ། འཁོར་ལོ་དང་པོ་གཉིས་དྲང་དོན་དང་ཐ་མ་
ངེས་དོན་ཞེས་པའི་ཚིག་ཡང་ཡང་བྱུང་བ་ལ་ཞེས་པའི་ཡང་ཡང་བྱུང་ཚུལ་དེ་གང་གི་སྐབས་ཡིན། གལ་ཏེ་ཆོས་ཀྱི་
འཁོར་ལོ་བསྐོར་བ་དེ་ནི་ཞེས་སོགས་ཀྱི་སྐབས་སུ་བྱུང་བའི་དེ་ཡིན་ནོ་ཞེ་ན། དེ་དག་གི་སྐབས་སུ་བདེན་བཞིའི་ཆོས་
འཁོར་དང་མཚན་ཉིད་མེད་པའི་ཆོས་འཁོར་གཉིས་དྲང་དོན་དུ་གསུངས་པས་དེ་གཉིས་ཀ་དྲང་དོན་ཡིན་ནམ་སྙམ་
པའི་དོགས་པ་མེད་དེ། དེ་གཉིས་ཀ་དྲང་དོན་གྱི་མདོ་ཡིན་པའི་ཕྱིར། དེས་ན་དེ་འདྲའི་དོགས་པ་རྟོགས་ལྡན་ལ་སྐྱེ་
པ་མི་སྲིད་པའི་ཕྱིར་དང་། དེ་ཡན་ཆད་དང་པོ་གཉིས་ཞེས་པ་ཐམས་ཅད་དེ་འདྲའི་མདོ་གཉིས་ལས་གཞན་མེད་
པས། དང་པོ་ཐམས་ཅད་དྲང་དོན་ཡིན་སྙམ་པའི་དོགས་པ་གཅོད་མི་དགོས་པའི་ཕྱིར་ཏེ། འདི་ཡན་ཆད་དངོས་
སུ་གསུངས་པའི་འཁོར་ལོ་དང་པོ་ཡིན་ན། དྲང་དོན་གྱི་མདོས་ཁྱབ་པའི་ཕྱིར། དེས་ན་གྲུབ་མཐའ་ལྷུན་པོའི་
མཛེས་རྒྱན་ལས་རྗེ་བླ་མས་དུས་དང་པོར་གསུངས་པའི་མདོ་ཡིན་ན། འཁོར་ལོ་དང་པོ་ཡིན་པས་ཁྱབ་པར་གཟུང་
གིས་དོགས་ནས་དེ་འགོག་པའི་ཆེད་དུ་གསུངས། ཞེས་བཤད་པའང་དོན་ལ་མི་གནས་པ་མ་ཡིན་ལ། དུས་དང་
པོར་གསུངས་པའི་མདོ་ཡིན་ན། འཁོར་ལོ་དང་པོ་ཡིན་པས་ཁྱབ་མ་ཁྱབ་ཅེས་བཤད་པ་ནི། མཁས་པ་རྣམས་ཀྱིས་
རང་རང་གི་ཡིག་ཆ་དང་མཐུན་བཤད་ཙམ་ཡིན་ལ། གཞུང་གི་དོན་དངོས་ནི་དུས་དང་པོར་གསུངས་པའི་མདོ་
སོགས་གསུམ་པོ་གང་རུང་ཡིན་ན། འདིར་བསྟན་འཁོར་ལོ་དང་པོ་སོགས་གསུམ་པོ་གང་རུང་ཡིན་པས་ཁྱབ་བམ་
སྙམ་པའི་དོགས་པ་གཅོད་བྱེད་ཡིན་པར་གཞུང་ལས་ཤིན་ཏུ་གསལ་བའི་ཕྱིར། དེས་ན་གཞུང་ལས། དུས་དང་
པོར་བདེན་པ་བཞི་ལ་བརྩམས་ནས་རང་གི་མཚན་ཉིད་ཡོད་པ་སོགས་སུ་གསུངས་པའི་འཁོར་ལོ་དང་པོ་དྲང་དོན་དུ་
སྟོན་པ་ཡིན་གྱི། ཞེས་སོགས་ཀྱིས་སྔར་གྲུབ་དོན་ཡན་ཆད་དུ་དགོངས་གཞི་དགོས་པ་དངོས་ལ་གནོད་བྱེད་གསུམ་
ཚང་བའི་སྒོ་ནས་དྲང་དོན་དུ་འགྲེལ་རྒྱུའི་འཁོར་ལོ་དང་པོ་དྲང་དོན་དུ་གསུངས་པ་ཡིན་གྱི། དེ་དང་བརྗོད་བྱ་
ཕྱོགས་མཐུན་གྱི་འཁོར་ལོ་དང་པོ་རྣམས་དང་། དེ་མ་ཡིན་པའི་དུས་དང་པོར་གསུངས་ཚད་ཀྱི་གསུང་རབ་ཐམས་
ཅད་འདིར་བསྟན་འཁོར་ལོ་དང་པོ་མ་ཡིན་ཞེས་ཤིན་ཏུ་གསལ་བར་བསྟན་པའི་ཕྱིར། དེས་མཚོན་ནས་ཐ་མའི་

• 303 •
དྲང་ངེས་རྣམ་འབྱེད་ཀྱི་དོགས་དཔྱོད།
སྐབས་སུ་ཡང་འཁོར་ལོ་ཐ་མ་དེས་དོན་དུ་བཤད་པ་ཡང་ཞེས་སོགས་ཀྱིས། གྲུབ་དོན་གྱི་སྐབས་སུ་འཁོར་ལོ་གསུམ་
ངོས་བཟུང་ནས་དེའི་ནང་གི་འཁོར་ལོ་གསུམ་པ་དེས་དོན་དུ་བཤད་པ་ཡང་སྔར་གྲུབ་དོན་གྱི་སྐབས་སུ་བཤད་པ་
ལྟར་མཚན་ཉིད་གསུམ་ལ་བདེན་པར་གྲུབ་མ་གྲུབ་ཀྱི་ཁྱད་པར་ལེགས་པར་ཕྱེ་བ་རྣམས་ཡིན་གྱི། དུས་ཐ་མར་
གསུངས་ཚད་ཐམས་ཅད་དེ་འདྲའི་ངེས་དོན་དུ་འགྲེལ་རྒྱུའི་མདོ་མིན་ཞེས་གསལ་བར་གསུངས་པའི་ཕྱིར་རོ། །
དེས་ན་རྩོམ་འཕྲོར་གཞུང་དེ་དག་དྲངས་ནས། དུས་དང་པོར་གསུངས་པའི་མདོ་སོགས་འཁོར་ལོ་དང་པོ་སོགས་ཀྱི་
མཚན་ཉིད་དུ་གསལ་བར་གསུངས། ཞེས་ལན་མང་དུ་བཤད་པ་ནི་ཧ་ཅང་དཔའ་ཐལ་ཆེ་བའི་མཁས་པའི་རྣམ་
འགྱུར་བསྟན་པ་ཙམ་མ་གཏོགས། གཞུང་འདིར་དེ་ལྟར་གསལ་བར་གསུངས་པ་ཡིན་ན། ཀུན་མཁྱེན་བླ་མས་དེ་
འདྲ་བའི་མཚན་ཉིད་གསུངས་ནས། གཞུང་འདི་དག་ཅིའི་ཕྱིར་མ་དྲངས་གཞུང་མི་གསལ་བ་དྲངས་ནས་གཞུང་
གསལ་བ་མ་དྲངས་པ་ནི་ཆོས་བཤད་པ་ལ་མི་མཁས་པའི་རྟགས་ཡིན་པས། ཀུན་མཁྱེན་བླ་མ་ཆོས་བཤད་པ་ལ་མི་
མཁས་པའམ་མཁས་ཀྱང་གཞུང་དེ་མ་གཟིགས་པའམ་གཟུགས་ཀྱང་གཞུང་དོན་མ་མཁྱེན་བར་ཐལ་བ་བསྐལ་པའི་
བར་དུ་བཟློག་དཀའ་འོ། ། གཞན་ཡང་། རྩོམ་འཕྲོར། འདུལ་བ་མདོར་བསྡུས་རུང་མཐུན་དུ་གྲགས་པ་དེ་སྟོན་
པ་མྱ་ངན་ལས་འདའ་ཁར་གསུངས་པས་འཁོར་ལོ་ཐ་མ་ཡིན་ཀྱང་འདིར་དེ་ངེས་དོན་དུ་སྒྲུབ་མི་དགོས་པ་བཞིན་
ཞེས་པའི་དོན་ཡིན་པ་ཤིན་ཏུ་གསལ་བའི་ཕྱིར་དང་། ཞེས་སོགས་གསུངས་པའང་འཐད་དཀའ་སྟེ། སྔར་དྲངས་
པའི་ལུང་དེ་དག་གིས་དུས་དང་པོར་གསུངས་པའི་མདོ་སོགས་གསུམ་པོ་གང་རུང་ཡིན་ན། དགོངས་འགྲེལ་ལས་
དྲང་ངེས་སུ་འགྲེལ་རྒྱུའི་མདོ་གསུམ་པོ་གང་རུང་ཡིན་པས་མ་ཁྱབ་པར་གསལ་བར་བསྟན་པ་མ་གཏོགས། འཁོར་
ལོ་གསུམ་པོ་གང་རུང་ཡིན་ན། དེ་འདྲས་མ་ཁྱབ་པར་བསྟན་པ་མ་ཡིན་ཏེ། དེ་ལྟར་གཏན་མི་རིགས་པའི་ཕྱིར་
རོ། ། དེའི་རྒྱུ་མཚན་ཅི་ཞེ་ན། གཞུང་དེ་ཡན་ཆད་དུ་རྗེ་རང་གིས་དུས་དང་པོར་གསུངས་པའི་མདོ་སོགས་གསུམ་
པོ་འཁོར་ལོ་དང་པོ་སོགས་སུ་དངོས་སུ་མ་གསུངས་ལ། རང་གིས་དེ་ལྟར་མ་གསུངས་བཞིན་དུ་དེ་ལ་དོགས་པ་
གཅོད་པ་ནི་འབྲེལ་མེད་དོན་གཞན་ཡིན་པའི་ཕྱིར་རོ། ། གཞན་ཡང་། སྔར་དྲངས་པའི་གྲུབ་མཐའ་ཆེན་མོའི་
། འདིར་
གཞུང་དེར་ལང་གཤེགས་བརྗོད་བྱ་ཕྱོགས་མཐུན་གྱི་འཁོར་ལོ་གསུམ་པར་གསུངས་པ་དཔྱད་དགོས་ཏེ
བསྟན་འཁོར་ལོ་ཐ་མ་དངོས་ཡིན་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། རང་གི་ཆེད་དུ་བྱ་བའི་གདུལ་བྱ་
འཁོར་ལོ་བར་བའི་ཆེད་དུ་བྱ་བའི་གདུལ་བྱ་ལས་དབང་བོ་དམན་པའི་ཐེག་ཆེན་གྱི་རིགས་ཅན་ལ་བརྗོད་བྱ་ངོ་བོ་
ཉིད་མེད་པ་སོགས་ལས་བརྩམས་ཤིང་། མཚན་ཉིད་གསུམ་ལ་བདེན་པར་གྲུབ་མ་གྲུབ་གསལ་བར་སྟོན་པའི་འཁོར་
ལོ་ཐ་མ། དགོངས་འགྲེལ་ལས་བཤད་པའི་འཁོར་ལོ་ཐ་མའི་མཚན་ཉིད། དེ་དང་ལེགས་ཕྱེའི་ཆོས་འཁོར་དོན་
གཅིག མཚན་གཞི་ནི་འོད་སྲུངས་ཀྱིས་ཞུས་པ་དང་། ལང་གཤེགས་དང་། དགོངས་འགྲེལ་སོགས་ཡིན་ནོ། །

•304 • དྲང་ངེས་རྣམ་འབྱེད་ཀྱི་དོགས་དཔྱོད།
ཞེས་གསུངས་པའི་ཕྱིར། གཞན་ཡང་རྩོམ་འཕྲོར། ཡང་ཁོ་ན་རེ། འཁོར་ལོ་གསུམ་དུས་ཀྱི་རིམ་པའི་སྒོ་ནས་
འཇོག་མི་རུང་པར་ཐལ། དེ་གསུམ་གཅིག་ཆར་བསྐོར་བ་ཡིན་པའི་ཕྱིར་ཏེ། ནས། ཐུན་མོང་དང་ཐུན་མོང་མ་
ཡིན་པ་གཉིས་ཀ་དངོས་གནས་པར་ཁས་ལེན་དགོས་པའི་ཕྱིར། ཞེས་གསུངས་པའང་དཔྱད་དགོས་ཏེ། འཁོར་ལོ་
གསུམ་གཅིག་ཆར་བསྐོར་བར་ཁས་ལེན་མི་རིགས་པའི་ཕྱིར་ཏེ། མཛད་པ་བཅུ་གཉིས་གཅིག་ཆར་དུ་མཛད་པར་
ཁས་ལེན་མི་རིགས་པའི་ཕྱིར་ཏེ། དེ་ལྟར་དུ་ཕར་ཕྱིན་མཐའ་དཔྱོད་ལས་གསུངས་པའི་ཕྱིར་ཏེ། དེ་ཉིད་ལས།
ཡང་ཁོ་ན་རེ། དམ་པ་ཏོག་དཀར་གྱིས་མཛད་པ་བཅུ་གཉིས་རིམ་ཅན་དུ་བསྟན་པར་ཐལ། མི་ཡུལ་དུ་གདུལ་བྱ་
ཐུན་མོང་བ་ལ་རིམ་ཅན་དུ་བསྟན་པའི་ཕྱིར། འདོད་ན། མ་ཡིན་པར་ཐལ། དེས་མཛད་པ་བཅུ་གཉིས་གཅིག་
ཆར་དུ་བསྟན་པའི་ཕྱིར་ན་རྣམ་པ་གཅིག་ཏུ་མ་ཁྱབ་ཀྱང་། དེར་ཐལ། དེ་ལྟར་ཐུན་མོང་མ་ཡིན་པ་སོ་སོའི་ངོ་བོར་
མཛད་པ་བཅུ་གཉིས་ཅིག་ཆར་སོ་སོར་བསྟན་པའི་ཕྱིར་ན་མ་ཁྱབ་སྟེ། ཞེས་གསུངས་པའི་ཕྱིར། གཞན་ཡང་།
གདུལ་བྱ་ཐུན་མོང་པ་ལ་རིམ་ཅན་དང་ཐུན་མོང་མ་ཡིན་པ་ལ་གཅིག་ཆར་བསྐོར་ཞེས་པའང་ཇི་ལྟར་ཡིན། གལ་ཏེ་
ཐུན་མོང་མ་ཡིན་པ་གཅིག་ལ་འཁོར་ལོ་གསུམ་མཉམ་དུ་བསྐོར་བ་ལ་བྱེད་དོ་ཞེ་ན། འོ་ན་དེ་བསྐོར་ཡུལ་གྱི་གདུལ་བྱ་
གཅིག་གི་རྒྱུད་ལ་འཁོར་ལོ་གསུམ་གྱི་ཚིག་ཐོས་པའི་རྣ་ཤེས་དང་། དོན་ཡིད་ལ་བྱེད་པའི་ཡིད་ཤེས་དུ་མ་གཅིག་ཆར་
དུ་སྐྱེ་བ་ཡོད་པར་ཐལ་ལོ། ། འདོད་མི་ནུས་ཏེ། མདོ་ལས། སེམས་ཅན་རྣམས་ཀྱི་རྣམ་པར་ཤེས་པའི་རྒྱུད་རེ་རེ་
བའོ། ། ཞེས་དང་། གང་སྔ་ཕྱི་མེད་པར་སེམས་གཉིས་འབྱུང་པའི་གནས་མེད་ཅིང་གོ་སྐབས་མེད་དོ། ། ཞེས་
གསུངས་པའི་ཕྱིར། གལ་ཏེ་ཡུལ་སོ་སོར་གདུལ་བྱ་སོ་སོ་ལ་གཅིག་ཆར་བསྐོར་བ་ལ་བྱེད་དོ་ཞེ་ན། འོ་ན་གདུལ་བྱ་
ཐུན་མོང་བ་ལ་ཡང་གཅིག་ཆར་དུ་བསྐོར་བར་ཐལ། ཡུལ་འདིར་ཐུན་མོང་པ་གཅིག་ལ་འཁོར་ལོ་དང་བོར་བསྐོར་
བ་དང་དུས་མཉམ་དུ་ཡུལ་གཞན་དུ་གདུལ་བྱ་ཐུན་མོང་པ་གཅིག་ལ་འཁོར་ལོ་བར་བ་དང་། ཡང་ཐུན་མོང་པ་
གཅིག་ལ་དེ་དང་དུས་མཉམ་དུ་འཁོར་ལོ་ཐ་མ་བསྐོར་བ་ཡོད་པའི་ཕྱིར། དེས་ན་གདུལ་བྱ་ཐུན་མོང་བས་འཁོར་ལོ་
གསུམ་རིམ་ཅན་དུ་བསྐོར་བར་འདོད། ཐུན་མོང་མིན་པས་དེ་གསུམ་གཅིག་ཆར་བསྐོར་བར་འདོད་པ་མ་གཏོགས།
གདུལ་བྱ་ཐུན་མོང་ལ་རིམ་ཅན་དང་། ཐུན་མོང་མ་ཡིན་པ་ལ་གཅིག་ཆར་བསྐོར་ཞེས་ཁས་ལེན་མི་རིགས་པའི་ཕྱིར།
གཞན་ཡང་རྩོམ་འཕྲོར། བདེན་བཞིའི་ཆོས་འཁོར་ནི་དགུང་ལོ་སོ་ལྔ་པའི་ས་གའི་ཉ་ལ་སངས་རྒྱས་པ་དེ་ནས་
བརྩིས་པའི་ཞག་ཞེ་དགུ་པ་རགས་རྩིས་ཀྱིས་ཆུ་སྟོད་ཟླ་བའི་ཚེས་བཞི་དང་། ཞིབ་རྩིས་ལ་ཞག་མི་ཐུབ་དོར་བའི་
དབང་དུ་བྱས་ན་ཚེས་དྲུག་ལ་བསྐོར་བ་ཡིན་ཞེས་པའི་སྐབས་ཀྱི་རགས་ཞིབ་ཀྱི་རྩིས་ལ་དཔྱད་དགོས་ཏེ། ཁྱིམ་ལོ་
གཅིག་ལ་རགས་རྩིས་ཀྱི་དབང་དུ་བྱས་ན་ཚེས་ཞག་སུམ་བརྒྱ་དོན་གཉིས། ཞིབ་རྩིས་ཀྱི་དབང་དུ་བྱས་ན་ཚེས་ཞག་
སུམ་བརྒྱ་དོན་གཅིག་འབྱུང་བར་མཛོད་མཐའ་དཔྱོད་ལས་གསུངས་པ་གང་ཞིག དེ་དེ་དང་མི་མཐུན་པའི་ཕྱིར།

དྲང་ངེས་རྣམ་འབྱེད་ཀྱི་དོགས་དཔྱོད། • 305 •
--- -པས- - - བབ་-- - - -
རྟགས་དང་པོ་དེར་ཐལ། མཛོད་སྡོམ་ལས། རགས་རྩིས་སུ། ཚེས་ཞག་སོ་གཅིག་ཞིབ་པར་ཞག་སུམ་ཅུ། ། ཆུ་
ཚོད་གཅིག་སྲང་ལྔ་བཅུ་དབུགས་བཞི་དང་། ། འདོད་ཆ་བརྒྱད་ཀྱིས་ཁྱིམ་ཟླ་གཅིག་སོགས་ཕྱིར། ཁྱིམ་ལར་ཚེས་
ཞག་སུམ་བརྒྱ་དོན་གཅིག་བྱུང་། ། ཞེས་གསུངས་པ་ལྟར་ཡིན་པའི་ཕྱིར། རྟགས་གཉིས་པ་དེར་ཐལ། སྔར་
བཤད་མ་ཐག་པའི་རགས་རྩིས་ནི། ཞག་ཆད་ལྷག་མེད་པར་ཉིན་ཞག་དང་འདྲ་བར་བྱས་པ་ཡིན་ལ། ཉིན་ཞག་
དང་ཡུན་ཚད་མཉམ་པའི་ཚེས་ཞག་མི་སྲིད་ལ་རགས་ཞིབ་ཀྱི་རྩིས་ཞེས་པ་ཚེས་ཞག་གི་དབང་དུ་བྱས་པ་ཡིན་པའི་
ཕྱིར། གཞན་ཡང་རྩོམ་འཕྲོར། དེའི་ཕྱི་ལོ་ནག་ཟླའི་ཚེས་བཅོ་ལྔ་ལ་ཤེར་མདོ་དང་དུས་འཁོར་རྩ་རྒྱུད་མཉམ་དུ་
གསུངས་པ་ཡིན་པས་བར་དུ་ཟླ་བ་བཅུ་ཙམ་ལས་མེད་པར་སྐུ་ཚེའི་སྟོད་ཡིན་མིན་གཉིས་འབྱེད་མི་ཐུབ་པའི་ཕྱིར།
ཞེས་གསུངས་པའང་དཔྱད་དགོས་ཏེ། དེ་འདྲ་བའི་ཆུ་སྟོད་ཟླ་བའི་ཚེས་བཞི་ནས་ལོ་བཅུ་ཡོད་ཀྱང་སྐུ་ཚེའི་སྟོད་དུ་
འཇོག་མི་རུང་བའི་ཕྱིར་ཏེ། སྟོད་སྨད་བར་གསུམ་དུ་ཕྱེ་བའི་སྐུ་ཚེའི་སྟོད་ལ་ལོ་ཉེར་བདུན་ལས་མེད་པས་དེ་འདས་
ཟིན་པའི་དུས་ཡིན་པར་སྔར་བཤད་ཟིན་པའི་ཕྱིར། དེའི་བར་དུ་ཟླ་བ་བཅུ་ཡོད་པར་གསུངས་པ་ཡང་མི་རིགས་ཏེ།
དེའི་བར་དུ་ཟླ་བ་དགུ་དང་ཞག་བཅུ་གཉིས་ལས་ལྷག་པ་མེད་པའི་ཕྱིར། འོན་ཀྱང་འཁོར་ལོ་གསུམ་དུས་ཀྱི་སྒོ་ནས་
འཇོག་པའི་དུས་དང་པོ་ལ་དེ་འདྲ་བའི་ཟླ་བ་བཅུ་འཇོག་པར་རྩོམ་འཕྲོར་ཤིན་ཏུ་གསལ་ལ། དེ་ལྟ་ན་དེ་སྟོན་པའི་སྐུ་
ཚེའི་ཚིགས་ཡིན་ཏེ། དགུང་ལོ་སོ་ལྔ་པའི་ཆུ་སྟོད་ཟླ་བའི་ཚེས་བཞི་ནས་དགུང་ལོ་སོ་དྲུག་པའི་ནག་པ་ཟླ་བའི་ཚེས་
བཅོ་ལྔའི་བར་སྟོན་པའི་སྐུ་ཚེའི་ཚིགས་མིན་ན། སྟོན་པའི་སྐུ་ཚེའི་སོ་ལྔ་པ་དང་སོ་དྲུག་པ་ཡང་སྟོན་པའི་སྐུ་ཚེའི་
ཚིགས་མ་ཡིན་པར་ཐལ་བར་འགྱུར་ལ། དེ་ལྟ་ན་སྟོན་པའི་སྐུ་ཚེའི་ཚིགས་ལ་ལོ་བརྒྱད་ཅུ་རྩ་གཅིག་མེད་པར་ཐལ་
ལོ། ། དེས་ན་རྩོམ་འཕྲོའི་བཤད་ཚུལ་ལྟར་ན་སངས་རྒྱས་ཀྱི་སྐུ་ཚེའི་ཚིགས་ལ་སྟོད་སྨད་བར་གསུམ་ལས་གཞན་
འཇོག་རྒྱུ་མེད་པས། སེམས་ཅན་གྱི་ལོའི་ཚིགས་ལ་ཡང་དེ་ལྟར་དགོས་ལ། དེ་ལྟ་ན་ལོ་ཚིགས་གཅིག་ལོན་པ་དང་ཚེ་
སྟོད་གཉིས་འདྲ། ལོ་ཚིགས་གཉིས་ལོན་པ་དང་ཚེ་བར་གཉིས་འདྲ། ལོ་ཚིགས་གསུམ་ལོན་པ་དང་ཚེ་སྨད་གཉིས་
འདྲ་བས་ལོ་ཚིགས་གསུམ་ཕན་ཆད་ལོན་པའི་གང་ཟག་མེད་པར་འགྱུར་བས། དེ་ལྟ་བུའི་སྒྲུབ་བྱེད་དང་ཤེས་བྱེད་
གང་ཡང་མེད་པའི་བཤད་ཚུལ་བཀོད་པ་དེ། གུང་ཐང་འཇམ་པའི་དབྱངས་ཀྱི་དགོངས་པ་མིན་ནམ་སྙམ་སྟེ་ཞིབ་
ཏུ་དཔྱད་པར་བྱའོ། ། གཞན་ཡང་། ཆུ་སྟོད་ཟླ་བའི་ཚེས་བཞི་ནས་ལོ་རྗེས་མའི་ནག་ཟླའི་བར་ཟླ་བ་བཅུར་
གསུངས་པར་བཤད་པ་མི་འཐད་པར་ཐལ། སྟོན་པ་སངས་རྒྱས་པའི་ཚུལ་བསྟན་མ་ཐག་པ་ནས་མྱ་ངན་ལས་
འདས་པའི་ཚུལ་བསྟན་པའི་བར་དུ་བདེན་བཞིའི་ཆོས་འཁོར་བསྐོར་བར་རྩོམ་འཕྲོ་རང་ཉིད་ལས་གསུངས་པའི་
ཕྱིར་ཏེ། འདི་ཉིད་ལས། དུས་ཀྱི་ཁྱད་པར་འཁོར་ལོ་དང་པོ་ལ་དུས་དང་པོར་ཞེས་གསུངས་པས། ཕྱི་མ་གཉིས་
ལ་བར་པ་དང་ཐ་མར་ཞེས་པ་དོན་གྱིས་འཐོབ་ཅིང་། ཐུན་མོང་བའི་དབང་དུ་བྱས་ན་ཐོག་མར་གསུང་རིམ་དེ་

•306 • དྲང་ངེས་རྣམ་འབྱེད་ཀྱི་དོགས་དཔྱོད།
བསམས་སམ་མ་བསགས་བ་བསམ་
བཞིན་བྱེད་པ་ཕལ་ཆེར་མཐུན་ཀྱང་། སོ་སོའི་ལོ་གྲངས་ལ་འཁྲུངས་ལོ་དང་འདས་ལོའི་རྩི་ཚུལ་སོགས་མི་འདྲ་བའི་
དབང་གིས་བཤད་ཚུལ་སྣ་ཚོགས་ཡོད་དེ། ནས། བུ་སྟོན་རིན་པོ་ཆེས་དུས་ཀྱི་ངེས་པ་འདི་རྣམས་ཀྱི་ཁུངས་གསལ་
བ་ཁོ་བོས་མ་མཐོང་ངོ་ཞེས་གསུངས་པ་ལྟར་ལོ་རྩི་ཚུལ་གྱི་བཤད་རྒྱུན་ཙམ་ལས་རྩོད་མེད་ཀྱི་ཁུངས་དང་མི་ལྡན་ཞིང་
བདེན་བཞིའི་ཆོས་འཁོར་ལྟ་བུ་སངས་རྒྱས་ཚུལ་བསྟན་པ་ནས་མྱ་ངན་ལས་འདའ་ཚུལ་གྱི་བར་དུ་གསུངས་པ་ལུང་སྡེ་
བཞིས་འགྲུབ་ཚུལ་ཀུན་མཁྱེན་བླ་མས་གསུངས་པ་ལྟར་རོ། ། ཞེས་གསུངས་པའི་ཕྱིར། ཁྱབ་སྟེ། དེར་བཀོད་
པའི་བཤད་ཚུལ་དེ་རྣམས་ལ་ཁུངས་མེད་ན་རྩོམ་འཕྲོ་རང་ལུགས་ཀྱི་འཁོར་ལོ་དང་པོ་ཟླ་བ་བཅུ་སོགས་སུ་བཤད་པ་
ལ་ཡང་ཁུངས་མེད་པར་འགྱུར་ལ། དེ་ལྟ་ན་དུས་ཀྱི་རིམ་པའི་སྒོ་ནས་འཁོར་ལོ་གསུམ་འཇོག་པ་མི་འཐད་པར་
འགྱུར་རོ། གཞན་ཡང་། རྩོམ་འཕྲོར། འཁོར་ལོ་དང་པོ་ཟླ་བ་བཅུ་ཞེས་པ་ཙམ་ལས་བར་བ་དང་ཐ་མ་གཉིས་ལ་
དུས་ཀྱི་ངོས་འཛིན་མ་གསུངས་ལ། གལ་ཏེ་དུས་བར་བ་དང་ཐ་མ་གཉིས་ལ་ལོ་ཟླ་ཞག་གི་ཚད་བཞག་ན་བུ་སྟོན་རིན་
པོ་ཆེའི་གསུང་ཚུལ་དང་འགལ་བར་འགྱུར་ཏེ། ལུང་དྲངས་མ་ཐག་པ་དང་འགལ་བའི་ཕྱིར་དང་། འཁོར་ལོ་བར་
བ་དང་ཐ་མ་བསྐོར་བའི་ཡུན་ཚད་ཀྱང་སྨྲོས་ཤིག གཞན་ཡང་། འཁོར་ལོ་དང་པོ་ཟླ་བ་བཅུར་གསུངས་པར་
བཤད་ནས། འཁོར་ལོ་གསུམ་དུས་ཀྱི་རིམ་པའི་སྒོ་ནས་འཇོག་པ་མི་འཐད་དེ། སྟོན་པ་སངས་རྒྱས་ནས་ཞག་ཞེ་
དགུའི་བར་ཆོས་འཁོར་མ་བསྐོར་བར་འདོད་པ་དེ་ཉན་ཐོས་སྡེ་བའི་ལུགས་ཡིན་པས། འཁོར་ལོ་གསུམ་གྱི་རྣམ་
བཞག་མི་འཐད་ལ། འཁོར་ལོ་གསུམ་གྱི་རྣམ་བཞག་ཁས་ལེན་པའི་གྲུབ་མཐའ་སྨྲ་བ་ལ་སྔར་ལྟར་མི་འདོད་པས་
ཁྱབ་པའི་ཕྱིར་རོ། ། ཞེས་ཟེར་བ་སོགས་ལ་ཞིབ་ཏུ་དཔྱད་དགོས་སོ། ། ཁ་ཅིག ཤེར་མདོ་ཐོག་མར་གསུངས་
པའི་ཚེ་ཀུན་དགའ་བོ་མེད་ཀྱང་སྐྱོན་མེད་པར་ཐལ། རྩོམ་འཕྲོར། སྐྱོན་དང་པོ་མི་འཇུག་པར་ཐལ། ཤེར་མདོ་
གསར་དུ་གསུངས་པའི་ཚེ་ཀུན་དགའ་བོ་མེད་ཀྱང་དེ་ཐོས་པ་འཛིན་པའི་མཆོག་ཡིན་པས་ཕྱིས་བསྐྱར་ནས་གསུངས་
པའམ། སངས་རྒྱས་ཀྱི་མཐུས་དགེ་སློང་གཞན་ལས་ཐོས་པའང་སངས་རྒྱས་ལས་ཐོས་པར་བཞག་ཆོག་པ་དང་།
འདི་སྐད་བདག་གིས་ཐོས་ཞེས་པའང་དོན་འགྲེལ་ཚུལ་གསུམ་དུ་བྱེད་དགོས་པ་རྣམས་རྒྱན་སྣང་ལས་ཞིབ་ཏུ་
གསུངས་པ་ཡིག་ཆར་གསལ་བ་ལྟར་ཡིན་པས། དོན་གྱི་སྡེ་ཚན་དང་ལེའུའི་གོ་རིམ་ངེས་བཟུང་སོགས་བཀའ་བསྡུ་
བའི་དུས་དང༌། བམ་གྲངས་སོགས་བསྒྱུར་བའི་དུས་སུ་བཀོད་པ་ཡིན་གྱི་ཐོག་མ་ནས་འདི་ལྟར་ཡོད་མི་དགོས་པའི་
ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ཤེར་མདོ་གསུངས་པའི་ཚེ་ཀུན་
དགའ་བོ་མེད་པ་མི་འཐད་པ་གང་ཞིག དགེ་སློང་གཞན་ལས་ཐོས་པ་དེ་སངས་རྒྱས་ལས་ཐོས་པ་ཡིན་ཞེས་བཤད་
པའང་མི་འཐད་པའི་ཕྱིར། རྟགས་དང་པོ་དེར་ཐལ། ཀུན་དགའ་བོ་འཁོར་དུ་ཡོད་པའི་མདོ་ལ་དེའི་འཁོར་དུ་
ཀུན་དགའ་བོ་མེད་པ་མི་སྲིད་པའི་ཕྱིར་ཏེ། ཡིག་ཆར། འོན་ཀྱང་ཀུན་དགའ་བོས་སྟོན་པའི་ཞབས་མ་ཟིན་བར་དུ་

དྲང་ངེས་རྣམ་འབྱེད་ཀྱི་དོགས་དཔྱོད། • 307 •
ཀུན་དགའ་བོ་འཁོར་དུ་ཡོད་པའི་ཤེར་ཕྱོགས་ཀྱི་མདོ་སྡེ་མ་གསུངས་པར་བྱས་ན་ཤིན་ཏུ་ལེགས་པར་གོ ཞེས་
གསུངས་པའི་ཕྱིར། ཁྱབ་སྟེ། ཤེར་མདོ་དེ་ཀུན་དགའ་བོ་འཁོར་དུ་ཡོད་པའི་མདོ་ཡིན་ཏེ། གང་ཟག་གཅིག་མ་
གཏོགས་པ་ནི་འདི་ལྟ་སྟེ། སློབ་པ་རྒྱུན་དུ་ཞུགས་པ་ཀུན་དགའ་བོའོ། ། ཞེས་ཤེར་མདོའི་གླེང་གཞི་ལས་བྱུང་བ་
ལྟར་ཤེས་དགོས་ཀྱི། མདོ་གང་དང་གང་གསུངས་པའི་འཁོར་དུ་གདུལ་བྱ་གང་དང་གང་ཡོད་མེད་གཉིས་གླེང་གཞི་
ལ་བརྟེན་ནས་ཤེས་དགོས་པ་མ་གཏོགས་དེང་སང་ཤིན་ཏུ་ལྐོག་གྱུར་ཡིན་པའི་ཕྱིར་རོ། ། གླེང་གཞིའི་སྐབས་སུ་
འཁོར་བཀོད་པ་ཡང་དང་པོར་གསུངས་པའི་འཁོར་བཀོད་པ་ཡིན་གྱི། ཕྱིས་སུ་ཡང་ཡང་གསུངས་པའི་འཁོར་
བཀོད་ན་ཧ་ཅང་ཐལ་ཆེ་ཞིང་འབྲེལ་མེད་དུ་འགྱུར་བའི་ཕྱིར་རོ། ། ཡང་ན་དེ་དུས་ཀུན་དགའ་བོ་ཡོད་པར་ཐལ།
ལྷས་སྦྱིན་སོགས་ཀྱིས་བྱང་ཆུབ་སེམས་དཔའ་དང་། སྒྱུ་རྩལ་འགྲན་པའི་དུས་ནའང་ཀུན་དགའ་བོ་ཡོད་པའི་ཕྱིར་
ཏེ། བུ་སྟོན་ཆོས་འབྱུང་ལས། འཕོངས་ཀྱི་སྒྱུ་རྩལ་འགྲན་པའི་སྐབས་སུ་ཀུན་དགའ་བོས་རྒྱང་གྲགས་གཉིས་ལྷས་
བྱིན་གྱིས་བཞི། མཛེས་དགས་དྲུག ལག་ན་བེ་ཅོན་གྱིས་བརྒྱད་ཀྱི་ཕྱི་རོལ་ཏུ་ཕྱིན་ཅིང་། བྱང་ཆུབ་སེམས་དཔས་
རྒྱང་གྲགས་བཅུའི་ཕ་རོལ་ཏུ་འབེན་ཐམས་ཅད་ཕུག་ནས་ཁོར་ཡུག་གི་རི་ལ་ཟུག་པ་སོགས་གསུངས་པའི་ཕྱིར་ཏེ།
རྒྱ་ཆེར་རོལ་པ་ལས་ཀྱང་དེ་ལྟར་གསུངས་པའི་ཕྱིར། འདི་ལ་ཁོ་ན་རེ། ཁྱོད་ཀྱི་བཤད་ཚུལ་མི་འཐད་པར་ཐལ།
ཤེར་མདོ་གསུངས་པའི་འཁོར་གྱི་ཀུན་དགའ་བོ་ནི་སྟོན་པ་སངས་རྒྱས་ཚུལ་བསྟན་པ་དང་དུས་མཉམ་དུ་འཁྲུངས་ལ།
སྒྱུརྩལ་འགྲན་པའི་དུས་ཀྱི་ཀུན་དགའ་བོ་ནི་ཉེ་བའི་ལྔ་སྡེ་ནང་གི་དེ་ཡིན་པས་དེའི་སྔ་རོལ་ནས་ཡོད་པའི་ཕྱིར།
རྟགས་དང་པོ་དེར་ཐལ། སྟོན་པ་སངས་རྒྱས་པའི་མཚན་མོ་གྲགས་འཛིན་མ་ལ་སྲས་ཤིག་འཁྲུངས་པ་ལ་དེའི་ཚེ་ཟླ་
བ་སྒྲ་གཅན་གྱིས་ཟིན་པས་སྒྲ་གཅན་འཛིན་ཞེས་བཏགས་པ་ནི་སྲས་སྒྲ་གཅན་འཛིན་དང་། བདུད་རྩིའི་ཟས་ལ་
སྲས་གཅིག་འཁྲུངས་པ་ནི་ཀུན་དགའ་བོ་ཡིན་པའི་ཕྱིར་ཏེ། མངོན་པར་འབྱུང་བའི་མདོ་ལས། དེ་ནས་རྒྱལ་བོ་
ཟས་གཙང་ལ་སྐྱེས་བུ་རྣམས་ཀྱིས་ལྷ་དགྱེས་པ་མཛད་དུ་གསོལ། གཞོན་ནུས་བླ་ན་མེད་པའི་ཡེ་ཤེས་བརྙེས་སོ། །
དེ་ཐོས་པ་དང་ཉི་མ་དེ་ཉིད་ལ་གྲགས་འཛིན་མ་ལ་ཡང་ཁྱེའུ་ཞིག་བཙས་སོ། ། བདུད་རྩི་ཟས་ལ་ཡང་ཁྱེའུ་ཞིག་
བཙས་སོ། ། དེ་ཉིད་ཀྱི་ཉིན་མོ་ཟླ་བ་ཡང་སྒྲ་གཅན་གྱིས་ཟིན་ཏོ། ། ཞེས་གསུངས་པའི་ཕྱིར་རོ་ཞེ་ན། དེ་ལྟར་
བཤད་པ་ཙམ་མ་གཏོགས་ཉེ་བའི་ལྔ་སྡེ་ནང་གི་ཀུན་དགའ་བོ་དང་སྟོན་པའི་འཁོར་ཀྱི་ཀུན་དགའ་བོ་ནི་རྒྱུད་སོ་སོར་
སྒྲུབ་དཀའ་བས། དེ་ཤེར་མདོ་གསུངས་པའི་འཁོར་དུ་ཀུན་དགའ་བོ་ཡོད་པ་ལ་སྒྲུབ་བྱེད་དུ་འགྲོ་བ་མ་གཏོགས་
གནོད་བྱེད་དུ་འགྲོ་ཚུལ་མེད་པའི་ཕྱིར། གོང་གི་རྟགས་གཉིས་པ་དེར་ཐལ། དེང་སང་ཡང་དགེ་སློང་ལས་ཆོས་
ཐོས་ན་སངས་རྒྱས་ལས་ཆོས་ཐོས་པས་ཁྱབ་པ་མེད་པའི་ཕྱིར། མ་གྲུབ་ན། དེང་སང་ཡང་དེ་འདྲའི་ཁྱབ་པ་ཡོད་
པར་ཐལ་ལོ། ། ཀུན་དགའ་བོ་ལ་དེའི་ཕྱིར། གཞན་ཡང་རྩོམ་འཕྲོར། འོ་ན་དེ་དུས་ཀྱི་བརྒྱད་སྟོང་པ་ལ་གླེང་གཞི་

• 308 • དྲང་ངེས་རྣམ་འབྱེད་ཀྱི་དོགས་དཔྱོད།
དང་ཡོངས་གཏད་མ་ཚང་ན་ལེའུ་སོ་གཉིས་དང་ཤོ་ལོ་ཀ་བརྒྱད་སྟོང་མ་ལོང་བས་བརྒྱད་སྟོང་བར་འཇོག་མི་ཐུབ་
པའམ། ཞེས་སོགས་ཀྱིས་ཤེར་ཕྱིན་ཡོངས་གཏད་ཀྱི་ལེའུ་མ་ཚང་བའམ་མེད་པའི་བརྒྱད་སྟོང་པ་ཡོད་པར་བཤད་པ་
མི་འཐད་པར་ཐལ། དེ་མེད་པའི་ཕྱིར་ཏེ། ཡིག་ཆར། རང་ལུགས་ལ་ཕྱིས་གསུངས་པའི་བཀའ་བརྒྱད་སྟོང་པ་ལ་
ཤེར་ཕྱིན་ཡོངས་གཏད་ཀྱི་ལེའུ་ལྷག་པ་མ་གྲུབ་སྟེ། ཤེར་ཕྱིན་ཡོངས་གཏད་ཀྱི་ལེའུ་མེད་པའི་བརྒྱད་སྟོང་པ་ནི་གཞི་
མ་གྲུབ་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། རྩོམ་འཕྲོ་ལྟར་ན་དང་པོར་གསུངས་པའི་ཚེ་ཤེར་ཕྱིན་
ཡོངས་གཏད་ཀྱི་ལེའུ་མེད་ཀྱང་། ཕྱིས་སུ་བཀའ་བསྡུ་བའི་ཚེ་ཤེར་ཕྱིན་ཡོངས་གཏད་ཀྱི་ལེའུ་སོགས་སུ་བྱས་པ་ཡིན་
པའི་ཕྱིར་ཏེ། རྩོམ་འཕྲོར། དོན་གྱི་སྡེ་ཚན་དང་ལེའུའི་གོ་རིམ་ངོས་བཟུང་སོགས་བཀའ་བསྡུ་བའི་དུས་དང་།
བམ་གྲངས་སོགས་བསྒྱུར་བའི་དུས་སུ་བཀོད་པ་ཡིན་གྱི་ཐོག་མ་ནས་འདི་ལྟར་ཡོད་མི་དགོས་པའི་ཕྱིར། ཞེས་
གསུངས་པའི་ཕྱིར། འདི་ཡང་མི་འཐད་དེ། དོན་ཚན་དང་ལེའུ་རྣམས་དང་པོ་ཉིད་ནས་ཡོད་ཀྱང་། བམ་པོ་དང་
པོའོ། ། ལེའུ་དང་པོའོ་ཞེས་པ་ལྟ་བུ་ཕྱིས་སུ་བྱུང་བ་ཙམ་ཡིན་པའི་ཕྱིར། གཞན་དུ་ན་ཡིག་ཆ་དྲངས་མ་ཐག་པ་དང་
འགལ་བའི་ཕྱིར། གཞན་ཡང་རྩོམ་འཕྲོར། སངས་རྒྱས་པའི་ས་ག་ཟླ་བ་དེ་ནས་བརྩིས་པའི་བཅུ་གཉིས་པ་བྱས་
ནས་ཀྱང་བཤད་ཆོག་པ་གང་ཞིག ལོ་དེའི་བཅུ་གཉིས་པར་བྱེད་ནའང་དེ་དུས་འཁོར་རང་ལུགས་ཡིན་པས་ཡོངས་
གྲགས་ལ་དེ་ལྟར་ཁས་ལེན་མི་དགོས་པའི་ཕྱིར། ཞེས་གསུངས་པའང་དཔྱད་དགོས་ཏེ། ནག་པ་ཟླ་བ་དེ་དུས་
འཁོར་རང་ལུགས་ཀྱི་ཟླ་བ་བཅུ་གཉིས་པ་མ་ཡིན་པའི་ཕྱིར་ཏེ། ནག་ཟླ་ལ་དུས་འཁོར་རང་ལུགས་ཀྱི་ཟླ་བ་དང་པོ་
ཡང་ཡོད་ཟླ་བ་བཅུ་གཉིས་པ་ཡང་ཡོད་པའི་ཕྱིར་ཏེ། དུས་འཁོར་རང་ལུགས་ལ་ནག་ཟླ་ནས་ལོ་མགོ་འཛིན་ཚུལ་
དང་ས་ག་ཟླ་བ་ནས་ལོ་མགོ་འཛིན་ཚུལ་གཉིས་ཡོད་པར་རྩོམ་འཕྲོ་རང་ཉིད་ལས་གསུངས་པའི་ཕྱིར་ཏེ། དེ་ཉིད་
ལས། མཁས་གྲུབ་ནོར་བཟང་བས། དུས་འཁོར་ལུགས་ལ་ལོ་མགོ་ནག་ཟླ་ནས་འཛིན་པ་དང་ས་ག་ནས་འཛིན་པ་
གཉིས་བཤད་པས། དེ་ལྟར་ན་སངས་རྒྱས་པའི་ལོ་དེའི་བཅུ་གཉིས་པར་བྱས་ཆོག་པའི་ཕྱིར། ཞེས་གསུངས་པའི་
ཕྱིར། ཁྱབ་སྟེ། ནག་ཟླ་ནས་ལོ་མགོ་འཛིན་པའི་དབང་དུ་བྱས་ན་ནག་ཟླ་ཟླ་བ་དང་པོ་དང་། ས་ག་ཟླ་བ་ནས་ལོ་
མགོ་འཛིན་པའི་དབང་དུ་བྱས་ན་ནག་ཟླ་ཟླ་བ་བཅུ་གཉིས་པར་འཇོག་དགོས་པའི་ཕྱིར་ཏེ། དྲངས་མ་ཐག་པའི་
ལུང་དེའི་ཕྱིར། གཞན་ཡང་རྩོམ་འཕྲོར། དེ་ལ་ཁོ་ན་རེ། ནག་ཟླ་དང་ས་ག་གཉིས་ཀ་ནས་ལོ་མགོ་འཛིན་པ་
གཉིས་ཡོད་པ་མི་འཐད་པར་ཐལ། ནས། ཡར་ངོ་མར་ངོའི་མིང་འདོགས་ལུགས་ཙམ་སོ་སོར་སོང་བ་ཡིན་གྱི། ཟླ་
བ་བཅུ་གཉིས་ལ་ཆད་ལྷག་བྱུང་བ་མིན་པས་སྐྱོན་མེད་ཚུལ་གྱི་ཞིབ་ཆ་ཡོད་པར་སྣང་ཡང་སྐབས་མ་ཡིན་པས་ཧ་ཅང་
མ་སྤྲོས་ཏེ་དཔྱོད་པའི་སྒོ་ཙམ་བསྟན་པ་ཡིན་ནོ། ། ཞེས་གསུངས་པའང་དཔྱད་དགོས་ཏེ་རྩོམ་འཕྲོ་རང་ཉིད་ལས།
ལུག་ཁྱིམ་གྱི་རི་མོ་ཤར་བ་ནས་ལོ་མགོ་འཛིན་དགོས་ལ། དེ་རབ་བྱུང་གི་ལོ་ལྟ་བུར་ཧོར་ཟླ་གསུམ་པའི་ཚེས་གཅིག་

དྲང་ངེས་རྣམ་འབྱེད་ཀྱི་དོགས་དཔྱོད། • 309 •
-- - ས་
ནས་ཤར་ནའང་ཚེས་ཞག་གི་ཟླ་བས་ཁྱིམ་ཞག་གི་ཟླ་བའི་དོད་མ་ཐུབ་པར་ཞག་གཅིག་མ་ལོང་ཙམ་རེ་ལྷག་པ་
བསགས་ནས་དེའི་ཕྱི་ལོ་ལུག་ཁྱིམ་གྱི་རི་མོ་ཚེས་བཅུ་གཅིག་ལ་འཆར་བའི་ལོ་དེ་གཉིས་ལ་ཡར་ངོ་སྔོན་འགྲོ་ཅན་གྱི་
ནག་ཟླ་ལོ་མགོར་བྱེད་དགོས། དེའི་ཕྱི་ལོ་ཞག་བཅུ་གཅིག་པ་གཉིས་ཕྱི་ནུར་བྱས་པས་རགས་རྩིས་ཀྱིས་ཧོར་ཟླ་
གསུམ་པའི་ཉི་ཤུ་གཉིས་ལ་འཆར་བས་ལོ་དེར་མར་ངོ་སྔོན་འགྲོ་ཅན་གྱིས་ས་ག་ཟླ་བ་ལོ་མགོར་བྱེད་དགོས་པའི་ཕྱིར།
ཞེས་གསུངས་པ་ལྟར་ལོ་གསུམ་ལ་དེ་ལྟར་རིམ་གྱིས་ལོ་མགོ་འཛིན་པའི་དབང་དུ་བྱས་ན། དེའི་ལོ་བར་མ་ལ་ནག་ཟླ་
གཉིས་ཡོད་པར་ཐལ། དེ་འདྲ་བའི་ལོ་དེ་ནག་ཟླ་ནས་མགོ་བཟུང་བའི་ལོ་ཡིན་པ་གང་ཞིག དེ་འདྲ་བའི་ལོ་བར་བ་
དེ་དེ་འདྲ་བའི་ལོ་གསུམ་པའི་ཧོར་ཟླ་གསུམ་པའི་ཚེས་བཅུ་གཅིག་ལ་རྫོགས་པས། དེའི་རྗེས་ཀྱི་ཞག་བཅུ་བོ་དེ་ལོ་
བར་མའི་ནག་ཟླའི་རྩི་གཞིར་གྱུར་པའི་ཞག་ཡིན་དགོས་ལ། དེ་རྩི་གཞིར་བྱས་པའི་ནག་ཟླ་དེའི་ཚེ་ཤར་དགོས་ཀྱི་
དུས་གཞན་དུ་ཤར་ཚུལ་མེད་པས། ལོ་གཅིག་གི་མགོ་མཇུག་གཉིས་ལ་ནག་ཟླ་གཉིས་ཡོད་པར་ཐལ་བ་བཟློག་
དཀའ་འོ། ། གཞན་ཡང་། དེ་འདྲ་བའི་ལོ་གསུམ་པ་ལ་ནག་ཟླ་མེད་དེ། དེ་འདྲ་བའི་ལོ་གསུམ་རྫོགས་པའི་རྗེས་
སུ་ནག་ཟླ་ནས་ལོ་མགོ་འཛིན་དགོས་པའི་ཕྱིར་རོ། ། དེ་བཞིན་དུ་དེ་འདྲ་བའི་ལོ་གསུམ་གྱི་སྔ་རོལ་གྱི་ལོ་ལ་ཡང་སྦྱར་
ཏེ། ནག་ཟླ་ནས་ལོ་མགོ་འཛིན་པ་ཡིན་ན། ལུག་ཁྱིམ་གྱི་རི་མོ་ཤར་ཚུལ་བཤད་མ་ཐག་པ་དང་མི་འགྲིག་ལ། ས་ག་
ནས་ལོ་མགོ་འཛིན་པ་ཡིན་ན། ལོ་དེ་ལ་ནག་ཟླ་ཆད་པར་ཐལ་བ་གང་གིས་བཟློག དེ་ལ་གལ་ཏེ་སྐར་མའི་དབང་
དུ་བྱས་པའི་ཟླ་བ་བཅུ་གཉིས་ཤར་ཚུལ་ལ་འགྱུར་ལྡོག་མེད་པས་ཡར་ངོ་སྔོན་འགྲོ་ཅན་གྱི་ནག་ཟླ་གསུམ་པའི་ཚེས་
གཅིག་དང་། མར་ངོ་སྔོན་འགྲོ་ཅན་གྱི་ནག་ཟླ་གཉིས་པའི་བཅུ་དྲུག་ནས་མགོ་བརྩམས་པ་ཡིན་ལ། ཟླ་བ་གཞན་
ཐམས་ཅད་དེ་དང་འདྲ་བས་སྔར་གྱི་སྐྱོན་དེ་དག་མེད་དོ་ཞེ་ན། འོ་ན་ས་ག་ཟླ་བ་ནས་ལོ་མགོ་བཟུང་བ་དེ་ཡང་ནག་
ཟླ་ནས་ལོ་མགོ་བཟུང་བ་ཡིན་པར་ཐལ། ཡར་ངོ་སྔོན་འགྲོ་ཅན་གྱི་ནག་ཟླ་ནས་ལོ་མགོ་བཟུང་བ་ཡིན་པའི་ཕྱིར་ཏེ།
དེའི་ཉེར་གཉིས་ནས་ལོ་མགོ་བཟུང་བ་ཡིན་པའི་ཕྱིར། རྟགས་ཁས། གོང་དུ་འདོད་ན། ནག་ཟླ་ཟླ་བ་བཅུ་གཉིས་
པར་འཇོག་ཚུལ་མེད་པར་ཐལ། འདོད་པའི་ཕྱིར། འདོད་ན། སྔར་བཤད་པ་རྣམས་མི་འཐད་པར་ཐལ་ལོ། །
ཡར་ངོ་མར་ངོ་སྔོན་འགྲོ་ཅན་གྱི་གཉིས་ཀ་རང་ལུགས་སུ་ཁས་བླངས་ན་ཡང་སྐྱོན་དེ་དག་འབྱུང་ལ། རེ་རེ་རང་
ལུགས་སུ་ཁས་བླངས་ན་ཡང་འདྲ་བས་ཞིབ་ཏུ་དཔྱད་དགོས་སོ། ། གཞན་ཡང་། རྩོམ་འཕྲོར། མྱ་ངན་ལས་
འདས་པའི་ལོར་གསུངས་ནའང་སངས་རྒྱས་པའི་ཕྱི་ལོ་མ་གསུངས་མི་དགོས་པའི་ཕྱིར། ཞེས་སོགས་གསུངས་པ་
འདི་དཔྱད་དགོས་ཏེ། བུ་སྟོན་ཐམས་ཅད་མཁྱེན་པ་རྗེས་འབྲང་དང་བཅས་པས། སྟོན་པ་སངས་རྒྱས་པའི་ཕྱི་ལོ་
དེར་དུས་འཁོར་རྩ་རྒྱུད་གསུངས་པར་བཤད་ལ། ཕུག་ལུགས་རྗེས་འབྲང་དང་བཅས་པས། སངས་རྒྱས་མྱ་ངན་
ལས་འདའ་ཚུལ་བསྟན་པའི་ལོ་དེ་ཁོ་ནར་དུས་འཁོར་རྩ་རྒྱུད་གསུངས་པར་བཤད་པའི་བཤད་སྲོལ་ཆེན་པོ་གཉིས་

• 310 • དྲང་ངེས་རྣམ་འབྱེད་ཀྱི་དོགས་དཔྱོད།
- - - -- ----- - - བ་
ཡོད་ལ། རང་རེའི་མཁས་གྲུབ་རྗེ་སོགས་དང་པོའི་རྗེས་སུ་འབྲངས་ལ། མཁས་གྲུབ་ནོར་བཟང་རྒྱ་མཚོ་དང་།
རྒྱལ་དབང་ལྔ་བ་ཡབ་སྲས་སོགས་གཉིས་པའི་རྗེས་སུ་འབྲངས་ཤིང་། ལུགས་གཉིས་ཀ་ལུང་རིགས་ཀྱི་སྒྲུབ་བྱེད་
རྣམ་དག་མང་བས་དྲངས་མ་ཐག་པའི་རྩོམ་འཕྲོའི་ལུང་དེས་སུ་ལ་ཡང་ཕན་གནོད་ཅི་ཡང་མེད་པའི་ཕྱིར་རོ། །
དེར་མ་ཟད་བརྒྱད་སྟོང་བ་ལན་གཉིས་གསུངས་པ་ལྟ་བུའོ་ཞེས་པའི་ལུང་དྲངས་པ་ཡང་འབྲེལ་མེད་ཡིན་ཏེ། ཀུན་
མཁྱེན་བླ་མས་རང་རང་གསུངས་པ་ནས་འདའ་ཚུལ་བར་དུ་གསུངས་པའི་ཕྱིར་རོ། ། ཞེས་གསུངས་པའི་ཕྱིར།
ཁྱབ་སྟེ། སྟོན་པས་འཁོར་ལོ་གསུམ་པོ་རང་རང་གསུངས་པ་ནས་མྱ་ངན་ལས་འདའ་ཚུལ་བསྟན་པའི་བར་དུ་ལན་
རེ་གཉིས་ཙམ་མ་ཡིན་པར་རྒྱུན་མི་འཆད་པར་གསུངས་པ་ལུང་དེའི་དོན་ཡིན་པའི་ཕྱིར་ཏེ། ལུང་དེའི་དོན་ཡོད་
པའི་ཕྱིར། ཞེས་ཟེར་བ་སོགས་ལ་དཔྱད་དགོས་སོ། ། ཁ་ཅིག སྟོན་པའི་འཁོར་དུ་གྱུར་བའི་མཆོག་ཟུང་ཀུན་
དགའ་བོ་འོད་སྲུངས་ཆེན་པོ་རྣམས་ཉན་ཐོས་མ་ཡིན་ཏེ། དེ་དག་ལ་ཉན་ཐོས་མཚན་ཉིད་པ་ཡིན་མིན་གཉིས་རེ་
ཡོད་པའི་ཕྱིར་ཏེ། རྩོམ་འཕྲོར། ཀུན་དགའ་བོ་ཉན་ཐོས་མ་ཡིན་པར་ཁས་ལེན་ནམ་ཞེ་ན། གཅིག་ཏུ་ཁ་ཚོན་
གཅོད་མི་རུང་སྟེ། དེ་ལ་སྤྲུལ་བ་གཅིག་ཀྱང་ཡོད་ལ་ཉན་ཐོས་དངོས་གནས་གཅིག་ཀྱང་ཡོད་པའི་ཕྱིར། དང་པོ་
གྲུབ་སྟེ། ཐུབ་བསྟན་བྱི་དོར་ལས། སྲས་སྒྲ་གཅན་འཛིན་དང་། ཀུན་དགའ་བོ་དང་། ལྷས་སྦྱིན་རྣམས་ཀྱང་བྱེ་
བ་ཕྲག་བརྒྱ་ལ་སོགས་པར་གསུངས་སོ། ། ཚུལ་འདི་ལྟར་གསུངས་པ་ལས་ན་རྒྱལ་པོ་ཟས་གཙང་མ་ལ་སོགས་པ་དེ་
དག་ཀྱང་དེ་དང་དེའི་ཚུལ་བསྟན་པའི་སྤྲུལ་སྐུ་ཡིན་གྱི་གང་ཟག་རང་རྒྱུད་པ་མིན་ནོ། ། ཞེས་དང་། མཁས་གྲུབ་
རྗེའི་དུས་འཁོར་ཟིན་བྲིས་ལས། དེ་ལ་ཀུན་དགའ་བོ་རྒྱུད་དོན་མི་ཤེས་པའི་ཆགས་བྲལ་ གྱི་དཔེར་སྨོས་པ་ནི།
ཆགས་བྲལ་གྱི་སྤྱོད་པ་དང་། རྒྱ་ཆེན་པོའི་སྤྱོད་པ་དང་། ཆགས་ཅན་གྱི་སྤྱོད་པ་གསུམ་གྱི་ནང་ནས་ཀུན་དགའ་བོ་
དང་པོ་ལ་སྤྱོད་པའི་ཚུལ་བཟུང་བ་ཉིད་ཀྱི་ཆ་ནས། ཞེས་གསུངས་པའི་ཕྱིར། འདི་མདོ་ལུགས་ལའང་འདོད་
དགོས་ཏེ། སུམ་ཅུ་རྩ་གསུམ་པའི་ལེའུ་ལས། འཇིག་རྟེན་མགོན་པོ་ཁྱོད་ནི་འཇིག་རྟེན་མཐོང་བ་བཞིན། དེ་སྙེད་
ཀྱི་ནི་ཤ་རིའི་བུ་དང་གསུས་པོ་ཆེ། ། ཀ་བི་ན་དང་ནམ་གྲུ་ཀ་ཏ་ཡ་ནའི་བུ། གང་བོ་དང་ནི་རབ་འབྱོར་འོད་སྲུང་
མཐོང་བར་གྱུར། ། ཐོས་པ་རྒྱ་མཚོ་ལྟ་བུའི་དགེ་སློང་ཀུན་དགའ་བོ། ། ཀུན་ཏུ་སངས་རྒྱས་རྣམས་ལ་ཞུ་བ་བདག་
གིས་མཐོང་། ། ཞེས་སངས་རྒྱས་གང་དུ་བྱོན་པའི་འཇིག་རྟེན་གྱི་ཁམས་བྱེ་བ་ཕྲག་བརྒྱ་སོགས་སུའང་དེ་ཉིད་ཀྱི་
མཆོག་ཟུང་ཀུན་དགའ་བོ་ཡོད་པར་གསུངས་པའི་ཕྱིར། འདི་ནི་དེང་དུས་ཆེན་པོའི་གོ་ས་རེར་སླེབ་པ་ན་འབྲེལ་
མེད་ཀྱི་སྐྱེས་རབས་མང་བོ་ཁ་བདག་བྱས་ཏེ། དང་པོར་སངས་རྒྱས། བར་དུ་ཚོགས་བསགས། མཐར་འཁོར་
བའི་གཏིང་རྡོར་ལྷུང་སྟེ་ཆགས་སྡང་གི་འཁོར་ལོ་བསྐོར་བའི་རྣམ་ཐར་རྣམས་དང་མི་མཚུངས་པར་ཚད་མའི་ལུང་
གིས་གྲུབ་པའི་ཡུལ་ཡིན་ནོ། ། གོང་གི་རྟགས་གཉིས་པ་གྲུབ་སྟེ། སྟོང་ཐུན་ལས། དེ་དག་ཐམས་ཅད་སྤྲུལ་བའི་

དྲང་ངེས་རྣམ་འབྱེད་ཀྱི་དོགས་དཔྱོད། • 311 •
ཉན་ཐོས་ཡིན་པས་ཉན་ཐོས་མཚན་ཉིད་པ་མིན་པའི་ཕྱིར་སྐྱོན་མེད་དོ་ཞེ་ན། འོ་ན་ལྔ་སྡེ་བཟང་བོ་ཉན་ཐོས་ཀྱི་
རིགས་ཅན་མ་ཡིན་པའི་ཕྱིར་དེ་དག་ཆེད་དུ་བྱ་བའི་གདུལ་བྱའི་གཙོ་བོར་བྱས་ནས་གསུངས་པའི་འཁོར་ལོ་དང་པོའི་
མདོ་ཐེག་དམན་གྱི་སྡེ་སྣོད་མ་ཡིན་པར་ཐལ་ཞིང་། བཅོམ་ལྡན་འདས་ཀྱི་དངོས་ཀྱི་འཁོར་ན་ཉན་ཐོས་མཚན་ཉིད་
པའི་མཚན་གཞི་གཟུང་རྒྱུ་སུ་ཞིག་ཡོད་པ་སྨྲོས་ཤིག ཅེས་གསུངས་པའི་ཕྱིར། ཡང་ཁ་ཅིག སྟོན་པའི་འཁོར་གྱི་
མཆོག་ཟུང་སོགས་ཉན་ཐོས་མཚན་ཉིད་པ་ཡིན་པར་སྟོང་ཐུན་ལས་གསུངས་པ་ལྟར་ཁས་ལེན་དགོས་ཏེ། མཆོག་
ཟུང་སོགས་ཉན་ཐོས་མཚན་ཉིད་པ་ཡིན་པར་དབུ་མའི་མཐའ་དཔྱོད་ལས་གསུངས་པའི་ཕྱིར་ཏེ། དེ་ཉིད་ལས།
མགོན་པོ་དེ་རིང་བདག་ཅག་ཉན་ཐོས་གྱུར། ། ཅེས་པ་འདིས་འོད་སྲུང་དང་ཤཱ་རིའི་བུ་ཉན་ཐོས་དགྲ་བཅོམ་སོགས་
ཐོས་སྒྲོགས་སུ་བཤད་པར་ཐལ། དེས་སངས་རྒྱས་ཀྱི་འཁོར་གྱི་ཉན་ཐོས་གཅིག་དེ་ལྟར་བསྟན་པའི་ཕྱིར། འདོད་
ན། འོད་སྲུང་དང་ཤཱ་རིའི་བུ་སོགས་ཉན་ཐོས་ཡིན་པར་ཐལ། འདོད་པའི་ཕྱིར་ན་གཙོ་ཆེ་བའི་དབང་གིས་འདོད་
དེ། འདོད་མི་ནུས་ཏེ། དེ་གཉིས་ཚེ་དེ་ལ་བྱང་སེམས་སུ་གྱུར་པ་ཡོད་པའི་ཕྱིར་ན་འདིར་མ་ཁྱབ། ཅེས་གསུངས་
པའི་ཕྱིར། ཁྱབ་སྟེ། ལུང་དེས་མཆོག་ཟུང་སོགས་ཚེ་དེ་ལ་བྱང་སེམས་སུ་གྱུར་པ་ཡོད་པར་གསུངས་པ་མ་གཏོགས།
སྤྲུལ་བའི་ཉན་ཐོས་སུ་མ་གསུངས་ལ། སྤྲུལ་བའི་ཉན་ཐོས་ཞེས་པ་ནི་ཉན་ཐོས་དངོས་མིན་ཀྱང་། ཉན་ཐོས་ཀྱི་ཆ་
ལུགས་བཟུང་བའི་སངས་རྒྱས་བྱང་སེམས་ལ་ཟེར་དགོས་པའི་ཕྱིར་རོ། ། དེས་ན་རྩོམ་འཕྲོའི་བཤད་ཚུལ་ལྟར་ན།
ཀུན་དགའ་བོ་སོགས་དེ་རེ་རེ་ལ་ཉན་ཐོས་ཡིན་མིན་གཉིས་རེ་ཡོད་དགོས་པས། ཉན་ཐོས་ཡིན་པའི་དེ་དང་། ཉན་
ཐོས་མ་ཡིན་པའི་དེ་གཉིས་ཀྱི་ཕ་མ་གཅིག་མི་གཅིག་དང་། འཁྲུངས་དུས་གཅིག་མི་གཅིག་དང་། སྟོན་པའི་འཁོར་
དུ་མཉམ་དུ་ཡོད་མེད་སོགས་སྤྲོ་བྱ་མང་ཡང་མང་དོགས་སོ། ། ཀུན་དགའ་བོ་ལ་སྤྲུལ་བའི་ཉན་ཐོས་ཡོད་ན་ཤེར་
མདོ་དང་པོར་གསུངས་པའི་འཁོར་དུ་ཡང་ཡོད་ཆོག་པས། སྔར་བཤད་པ་དང་འགལ་བར་འགྱུར་ཞིང་། གླིང་བྱེ་
བ་ཕྲག་བརྒྱར་སྟོན་པ་འཁོར་དང་བཅས་པ་རེ་རེ་བཞུགས་ཡོད་པས། ཀུན་དགའ་བོ་སོགས་སྤྲུལ་བའི་ཉན་ཐོས་སུ་
སྒྲུབ་དཀའ་སྟེ། དེ་དག་ཏུ་སྟོན་པའི་བསྟན་པ་གནས་ཚུལ་དང་གནས་ཚད་འདྲ་བས། བྱམས་འཇམ་དབྱངས་ནས་
བཟུང་སྟེ་རྗེ་ཡབ་སྲས་དང་སྐྱབས་མགོན་རྒྱལ་བ་རྣམ་གཉིས་ཀྱི་བར་རེ་རེ་ཡོད་པ་ནི་གདོན་མི་ཟ་ལ། དེ་ལྟར་ན་སེ་
འབྲས་དགེ་གསུམ་དང་། ཨ་མདོ་དགོན་ཆེན་བཅུ་གསུམ་རྣམས་ཀྱང་ཡོད་དགོས་པས། ངེད་ཚོ་རྣམས་ཀྱང་སྤྲུལ་
བར་ཐལ་བར་འགྱུར་རོ། ། ཁྱད་པར་དུ་ལྷས་སྦྱིན་སྤྲུལ་བར་བཤད་པ་མི་འཐད་པར་ཐལ། དེ་ཚེ་དེ་ལ་དགེ་འདུན་
དབྱེན་གྱི་མཚམས་མེད། དགྲ་བཅོམ་བསད་པའི་མཚམས་མེད། དེ་བཞིན་གཤེགས་པའི་སྐུ་ལ་ངན་སེམས་ཀྱིས་
ཁྲག་ཕྱུང་བའི་མཚམས་མེད་གསུམ་བསགས་པའི་གང་ཟག་ཡིན་པའི་ཕྱིར་ཏེ། སྟོན་པ་དེའི་རིང་ལ་དགྲ་བཅོམ་
བསད་པའི་མཚམས་མེད་བསགས་པའི་གང་ཟག་དུ་མ་ཡོད་ལ། དེ་གསུམ་གྱི་ཐོག་མཐའ་གཉིས་བསགས་པའི་གང་

•312 • དྲང་ངེས་རྣམ་འབྱེད་ཀྱི་དོགས་དཔྱོད།
ཟག་ལ་ལྷས་བྱིན་ལས་གཞན་མ་བྱུང་བའི་ཕྱིར། དེར་མ་ཟད་དགེ་སློང་ཚངས་སྦྱིན་དང་མཛེས་དགའ་སོགས་ཀྱང་
སྤྲུལ་བར་ཐལ་བར་འགྱུར་བས། མི་ཚངས་པར་སྤྱོད་པ་དང་ཕམ་པ་བྱུང་བ་མ་ཡིན་པར་ཐལ་བར་འགྱུར་བའི་ཕྱིར་
རོ། ། ཞེས་ཟེར་བ་སོགས་ལ་དཔྱད་དགོས་སོ། ། གཞན་ཡང་རྩོམ་འཕྲོར། ཁོ་ན་རེ། མདོ་དྲན་པ་ཉེར་བཞག་
བརྗོད་བྱ་ཕྱོགས་མཐུན་གྱི་འཁོར་ལོ་དང་པོར་འཇོག་པ་མི་འཐད་པར་ཐལ། དེ་ཐེག་ཆེན་གྱི་མདོ་ཡིན་པའི་ཕྱིར།
ཞེས་སོགས་ཀྱིས་བརྗོད་བྱ་ཕྱོགས་མཐུན་གྱི་འཁོར་ལོ་དང་པོ་ཡིན་ན། ཐེག་དམན་གྱི་མདོ་ཡིན་པས་ཁྱབ་པར་
གསུངས་པའང་དཔྱད་དགོས་ཏེ། བདེན་བཞི་ལ་བརྩམས་པའི་ཐེག་པ་ཆེ་ཆུང་གི་མདོ་ཐམས་ཅད་བརྗོད་བྱ་ཕྱོགས་
མཐུན་གྱི་འཁོར་ལོ་དང་པོ་ཡིན་དགོས་པའི་ཕྱིར་ཏེ། བཀའ་ཐམས་ཅད་བརྗོད་བྱ་ཕྱོགས་མཐུན་གྱི་འཁོར་ལོ་གསུམ་
དུ་བསྡུས་པར་རྩོམ་འཕྲོརང་ཉིད་ལས་ཀྱང་གསུངས་པས། དེ་དེ་འདྲའི་འཁོར་ལོ་དང་པོ་ཡིན་ན་ཐ་མ་གཉིས་སུ་
སྡུད་ཚུལ་མེད་པས་གང་ཡང་མིན་པར་འགྱུར་བའི་ཕྱིར་རོ། ། གཞན་ཡང་རྩོམ་འཕྲོར། ཡང་ཁ་ཅིག་ན་རེ།
བཀའ་ཐམས་ཅད་ཆོས་ཕུང་བརྒྱད་ཁྲི་བཞི་སྟོང་དུ་གྲངས་མ་ངེས་པར་ཐལ། ཉོན་མོངས་པའི་སྤྱོད་པ་ལ་བརྒྱད་ཁྲི་
བཞི་སྟོང་དུ་གྲངས་མ་ངེས་པ་གང་ཞིག་ཆོས་ཕུང་གི་གྲངས་ནི་སེམས་ཅན་གྱི་ཉོན་མོངས་པའི་སྤྱོད་པའི་སྒོ་དང་
བསྟུན་ནས་དེ་སྙེད་ཅིག་གསུངས་པ་ཡིན་པའི་ཕྱིར། ཞེས་སོགས་ཀྱིས་བཀའ་ཐམས་ཅད་ཆོས་ཕུང་བརྒྱད་ཁྲི་བཞི་
སྟོང་དུ་གྲངས་ངེས་པར་གསུངས་པའང་དཔྱད་དགོས་ཏེ། དེར་མ་བསྡུས་པའི་ཆོས་ཕུང་མཐའ་ཡས་པ་ཡོད་པའི་
ཕྱིར་ཏེ། སྙིང་རྗེ་པད་དཀར་ལས། རིགས་ཀྱི་བུ་བྱང་ཆུབ་སེམས་དཔའ་སེམས་དཔའ་ཆེན་པོ་སྙིང་རྗེ་ཆེན་པོ་དང་
ལྡན་པ་དེས་ཀྱང་དེ་བཞིན་གཤེགས་པ་རིན་ཆེན་སྙིང་པོའི་ཐད་ནས་མཐར་གྱིས་ཉན་ཐོས་ཀྱི་ཐེག་པའི་གཏམ་གྱི་ཆོས་
ཀྱི་ཕུང་པོ་བརྒྱད་ཁྲི་བཞི་སྟོང་བཀླགས་ཤིང་ཀུན་ཆུབ་པར་བྱས་སོ། ། རང་སངས་རྒྱས་ཀྱི་ཐེག་པའི་གཏམ་གྱི་ཆོས་
ཀྱི་ཕུང་པོ་དགུ་ཁྲིའི་ལུང་མནོས་ཤིང་བཀླགས་ཏེ་ཀུན་ཆུབ་པར་བྱས། དེ་བཞིན་དུ་བླ་ན་མེད་པའི་ཐེག་ཆེན་པའི་
གཏམ་ལ་ཡང་། ལུས་དྲན་པ་ཉེ་བར་བཞག་པའི་གཏམ་འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་
བྱས། སེམས་དྲན་པ་ཉེ་བར་བཞག་པའི་གཏམ་འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་བྱས། ཚོར་
བ་དྲན་པ་ཉེ་བར་བཞག་པའི་གཏམ་འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་བྱས། ཆོས་དྲན་པ་ཉེ་
བར་བཞག་པའི་གཏམ་འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་བྱས། ཁམས་ཀྱི་ཚོགས་ཀྱི་གཏམ་
འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་བྱས་སོ། ། སྐྱེ་མཆེད་ཀྱི་ཚོགས་ཀྱི་གཏམ་འབུམ་དང་།
འདོད་ཆགས་ཀྱི་ཀུན་ཏུ་སྦྱོར་བ་སྤོང་བའི་ཚོགས་ཀྱི་གཏམ་འབུམ་དང་། ཞེ་སྡང་གི་ཀུན་ཏུ་སྦྱོར་བ་སྤོང་བའི་ཚོགས་
ཀྱི་གཏམ་འབུམ་དང་། གཏི་མུག་གི་ཀུན་ཏུ་སྦྱོར་བ་སྤོང་པའི་རྟེན་ཅིང་འབྲེལ་བར་འབྱུང་བའི་ཚོགས་ཀྱི་གཏམ་
འབུམ་དང་། ཏིང་ངེ་འཛིན་དང་། རྣམ་པར་ཐར་བའི་ཚོགས་ཀྱི་གཏམ་འབུམ་དང་། སྟོབས་དང་མི་འཇིགས་པ་

དྲང་ངེས་རྣམ་འབྱེད་ཀྱི་དོགས་དཔྱོད། • 313 •
དང་། སངས་རྒྱས་ཀྱི་ཆོས་མ་འདྲེས་པའི་ཚོགས་ཀྱི་གཏམ་འབུམ་ཡང་ལུང་མནོས་ཤིང་བཀླགས་ཏེ་ཀུན་ཆུབ་པར་
བྱས་སོ། ། ཞེས་གསུངས་པའི་ཕྱིར། ཁྱབ་སྟེ། བཀའ་ཐམས་ཅད་བརྒྱད་ཁྲི་བཞི་སྟོང་དུ་མ་འདུས་པའི་རྒྱུ་མཚན་
གྱིས་དེ་ལྟར་གསུངས་པ་ཡིན་གྱི་རྒྱུ་མཚན་གཞན་མེད་པའི་ཕྱིར། དེས་ན་དྲངས་མ་ཐག་པ་དེ་ཡང་ཐེག་པ་ཐུན་མོང་
མཡིན་པའི་ལུགས་ཡིན་ནམ་སྙམ་པས་སྔར་བཤད་ཚུལ་ཡང་འཐད་ན། དེ་གཉིས་མི་འགལ་ཚུལ་ཇི་ལྟར་ཡིན་
དཔྱད་གཞི་ཆེ། གཞན་ཡང་རྩོམ་འཕྲོར། འདི་ལྟ་བུ་བརྒྱད་ཁྲི་བཞི་སྟོང་ལས་མེད་ཅེས་གྲངས་ངེས་པ་དང་། ཆོས་
ཕུང་གཅིག་ལའང་ཤོ་ལོ་ཀ་སོགས་ཀྱི་ཚད་བཟུང་སྟེ་འདི་འདྲ་བ་བརྒྱད་ཁྲི་བཞི་སྟོང་ལས་མེད་ཅེས་གྲངས་ངེས་བྱེད་
མི་ནུས་པའི་དོན་ཡིན་པའི་ཕྱིར། ཞེས་གསུངས་པའང་དཔྱད་དགོས་ཏེ། ཆོས་ཕུང་བརྒྱད་ཁྲི་བཞི་སྟོང་དུ་མ་
འདུས་པའི་བཀའ་ཡོད་ན། བཀའ་ཐམས་ཅད་དེར་བསྡུས་ཞེས་པ་དོན་མེད་པའི་ཕྱིར་དང་། དཔེ་སྦྱར་བ་དང་
ཡང་མི་མཐུན་ཏེ། འདུས་བྱས་ཡིན་ན་ཕུང་པོ་ལྔ་པོ་གང་རུང་ཡིན་པས་ཁྱབ་པའི་ཕྱིར། གཞན་ཡང་རྩོམ་འཕྲོར།
དེས་ན་ཀུན་མཁྱེན་བླ་མས། བསྟན་ཚུལ་འདི་ནི་ཞེས་བརྗོད་བྱའི་ངོས་ནས་བཤད་པའི་མཚན་གཞི་ལེགས་བཤད་
སྙིང་པོ་ལྟར་དང་། ཆོས་འཁོར་བསྐོར་བཞིན་པའི་ལེའུ་འདི་ནི་ཞེས་རྗོད་བྱེད་ལ་སྦྱར་ན་རྣམ་བཤད་ལྟར་བྱའོ། །
ཞེས་བརྗོད་བྱ་རྗོད་བྱེད་ལ་སོ་སོར་སྦྱར་ཏེ་ཡབ་སྲས་དགོངས་པ་གཅིག་ཏུ་བསྒྲུབས་པ་ནི་ལེགས་བཤད་ཆེན་པོ་ཡིན་
ཏེ། ཞེས་སོགས་གསུངས་པའང་འཐད་དཀའ་སྟེ། གཞན་དུ་ན་འཁོར་ལོ་ཐ་མ་བསྐོར་བཞིན་པའི་དུས་ཀྱི་འཁོར་
ལོ་ཐ་མའི་མཚན་གཞི་ཡིན་ན། དོན་དམ་ཡང་དག་འཕགས་ཞུས་ཀྱི་ལེའུས་ཁྱབ་པར་ཐལ། རྣམ་བཤད་ཀྱི་ལུང་
དོན་བཤད་ཚུལ་འཐད་པའི་ཕྱིར། ཁྱབ་སྟེ། རྣམ་བཤད་ལས། དེས་ན་བྱང་ཆུབ་སེམས་དཔའ་དོན་དམ་ཡང་
དག་འཕགས་ཀྱིས་དྲང་དོན་དང་ངེས་དོན་ཞུས་པའི་ལན་སྟོན་པས་བཀའ་སྩལ་པ་དེ་ཉིད་ཡིན། ཞེས་གསུངས་པའི་
ཕྱིར། ཁྱབ་སྟེ། ཉིད་སྒྲའི་དོན་ཡོད་པའི་ཕྱིར། གོང་དུ་འདོད་ན། མདོ་སྡེ་དགོངས་འགྲེལ་ཆོས་ཅན། དེར་
ཐལ། དེའི་ཕྱིར་ཏེ། མདོ་སྡེ་དགོངས་འགྲེལ་གསུང་བཞིན་པའི་དུས་ཀྱི་འཁོར་ལོ་ཐ་མ་ཡིན་པའི་ཕྱིར། དེ་བཞིན་
དུ་ལང་གཤེགས་སོགས་ཀྱང་རང་རང་གསུང་བཞིན་པའི་དུས་ཀྱི་འཁོར་ལོ་ཐ་མ་ཡིན་པས། དེ་དག་ཀྱང་རྗོད་བྱེད་
ཚིག་གི་ཆ་ནས་ཉེ་ཚིག་སྨོས་པའི་འཁོར་ལོ་ཐ་མའི་མཚན་གཞིར་ཐལ་ལོ། ། གཞན་ཡང་རྩོམ་འཕྲོར་ལང་གཤེགས་
འདིར་བསྟན་འཁོར་ལོ་ཐ་མ་དངོས་ཡིན་པར་གསུངས་པ་ལྟར་ཁས་ལེན་མི་རིགས་ཏེ། ལང་གཤེགས་འདིར་བསྟན་
འཁོར་ལོ་ཐ་མ་མ་ཡིན་པའི་ཕྱིར་ཏེ། འདིར་བསྟན་འཁོར་ལོ་ཐ་མའི་སྐབས་སུ་མཚན་ཉིད་གསུམ་ལ་བདེན་པར་
གྲུབ་མ་གྲུབ་ཀྱི་ཁྱད་པར་ཕྱེ་བ་དང་། ཀུན་གཞིའི་རྣམ་ཤེས་བསྟན་པ་དང་། ཕྱི་རོལ་བཀག་པ་གསུམ་ལང་གཤེགས་
ཀྱིས་དྲང་དོན་དུ་བསྟན་པའི་ཕྱིར་ཏེ། འཇུག་པ་ལས། རྣམ་པ་དེ་ལྟའི་མདོ་སྡེ་གཞན་ཡང་ནི། ། དྲང་དོན་ཉིད་དུ་
ལུང་འདིས་གསལ་བར་བྱེད། ། ཅེས་པས། དེ་ལྟར་གསུངས་པའི་ཕྱིར་ཞེས་ཟེར་བ་སོགས་ལ་ཞིབ་ཆ་དགོས།

• 314 • དྲང་ངེས་རྣམ་འབྱེད་ཀྱི་དོགས་དཔྱོད།
གཞན་ཡང་རྩོམ་འཕྲོར། སྐྱོན་དེ་དག་མི་འཇུག་པར་ཐལ། ལང་གཤེགས་ལས་དྲང་དོན་དུ་འགྲེལ་རྒྱུའི་སྙིང་པོ་
རྟག་བརྟན་སྟོན་པའི་མདོ་ནི་དྲང་དོན་ཡིན་ཞིང་དེའི་མིང་ལའང་གཞུང་དུ་མར་བདེ་གཤེགས་སྙིང་པོའི་མདོ་ཞེས་
བཤད། དེ་རང་ཉིད་བོད་དུ་མ་འགྱུར་བས་ད་ལྟ་ཡིག་ཆ་སོགས་སུ་དྲངས་ཡོད་པ་འདི་དེའི་བཤད་པ་ལང་གཤེགས་
སུ་བཀོད་པའི་ཚིག་རྣམས་ཡིན། ནས། སྙིང་པོ་རྟག་བརྟན་སྟོན་པའི་མདོ་ཞེས་པ་སྤྱི་མིང་ཡིན་པས་སྒེར་དུ་འཇོག་
མི་དགོས་ཀྱི་སྙིང་པོའི་མདོ་བཅུ་ག་དེར་འཇོག་ཅེས་ཟེར་འདོད་པ་ཡིན་ནམ་སྙམ། ཞེས་གསུངས་པའང་དཔྱད་
དགོས་ཏེ། དེ་བོད་དུ་མ་འགྱུར་བ་ཡིན་ན། སྙིང་པོའི་མདོ་བཅུའི་སྤྱི་མིང་ཡིན་ཞེས་བཤད་པ་མི་འཐད་ལ། དེ་
སྙིང་པོའི་མདོ་བཅུའི་སྤྱི་མིང་ཡིན་ན། བོད་དུ་མ་འགྱུར་ཞེས་བཤད་པ་མི་འཐད་དོ། ། དེར་མ་ཟད་ལང་གཤེགས་
ལས་དྲང་དོན་དུ་འགྲེལ་རྒྱུའི་སྙིང་པོ་རྟག་བརྟན་སྟོན་པའི་མདོ་དེ་དེ་བཞིན་གཤེགས་པའི་སྙིང་པོའི་མདོའི་གཞུང་
ཡིན་པའི་ཕྱིར་ཏེ། གྲུབ་མཐའ་ཆེན་མོ་ལས། སོ་སོར་བཤད་ན་སྐབས་འདིར་སེམས་ཙམ་དང་། ཕྱི་དོན་མེད་པ་
དང༌། དེ་བཞིན་གཤེགས་པའི་སྙིང་པོའི་མདོ་ལས་སེམས་ཅན་ཐམས་ཅད་ཀྱི་རྒྱུད་ལ་སྙིང་པོ་རྟག་བརྟག་མཚན་
དཔེ་ཅན་བཤད་པ་དང་། ཀུན་གཞི་བཤད་པ་དང་། མཐར་ཐུག་ཐེག་པ་གསུམ་སྟོན་པའི་མདོ་ལྔ་དྲང་དོན་དུ་
འཆད་དེ། ཞེས་གསུངས་པའི་ཕྱིར་ཟེར་ན་དཔྱད་དགོས་སོ། ། གཞན་ཡང་རྩོམ་འཕྲོར། བྱེ་སྨྲས་ལུང་གི་ཆོས་
འཁོར་ལ་བདེན་བཞིའི་ཆོས་འཁོར་གྱིས་ཁྱབ་པར་འདོད་པར་བཤད་པ་དཔྱད་དགོས་ཏེ། བྱེ་བྲག་སྨྲ་བ་ལ་དེ་ལྟར་
ཁས་བླངས་པས་མ་ཁྱབ་པའི་ཕྱིར་ཏེ། མཚན་ཉིད་མེད་པའི་ཆོས་འཁོར་བཀར་འདོད་པའི་བྱེ་མདོ་གཉིས་ཀ་ཡོད་
པའི་ཕྱིར་ཏེ། མཚན་ཉིད་མེད་པའི་ཆོས་འཁོར་བཀར་ཁས་བླངས་ནས་དེའི་དགོངས་པ་ལེན་པའི་བྱེ་སྨྲ་ཕྱི་རབས་
པ་ཡོད་པར་མ་ཟད་གནས་མ་བུ་པ་ཡང་ཡོད་པ་གང་ཞིག དེ་ལྟར་འདོད་པའི་རིགས་པའི་རྗེས་འབྲང་གི་མདོ་སྡེ་
བར་མ་ཟད་བཙུན་པ་དགེ་འདུན་སྲུང་སོགས་ལུང་གི་རྗེས་འབྲང་གི་མདོ་སྡེ་བ་ཡང་ཡོད་པའི་ཕྱིར། དང་པོ་གྲུབ་སྟེ།
དེ་དག་གིས་ཤེར་མདོར་བདེན་མེད་དང་སྐྱེ་མེད་སོགས་གསུངས་པ་ནི་མུ་སྟེགས་པས་བརྟགས་པའི་བདེན་པ་དང་།
དེས་བརྟགས་པའི་སྐྱེ་མེད་སོགས་ལ་དགོངས་ཞེས་དགོངས་པ་དྲངས་ནས་དྲང་དོན་དུ་འདོད་པའི་ཕྱིར་ཏེ། དབུ་མ་
རྒྱན་རང་འགྲེལ་ལས། དེ་ལྟ་ཡིན་ན་བྱེ་བྲག་ཏུ་སྨྲ་བ་དང༌། གནས་མ་བུའི་རྗེས་སུ་འབྲངས་ནས། འདི་ནི་ལྷུར་
གྲངས་ཅན་ལ་སོགས་པའི་ལུགས་ཀྱི་དངོས་པོ་དགག་པ་ཡིན་ནོ། ། ཞེས་འདི་བཤད་མི་ནུས་པ་ཅི་ཡོད། ཅེས་
གསུངས་པའི་ཕྱིར། གཉིས་པ་གྲུབ་སྟེ། རིགས་པའི་རྗེས་འབྲང་དག་གིས་དེའི་དགོངས་པ་བླངས་ཚུལ་གྲགས་ཆེ་
ཞིང་། ལུང་གི་རྗེས་འབྲང་དག་གིས་དེར་ཆོས་ཐམས་ཅད་དངོས་པོ་མེད་པ་སོགས་སུ་གསུངས་པའི་དགག་སྒྲ་དེ་
སྨད་པ་དང་ཉུང་བ་སྟོན་པའི་དགག་སྒྲར་བྱས་ནས་དགོངས་པ་བསྟན་པའི་ཕྱིར་ཏེ། དེ་ཉིད་ལས། རང་གི་སྡེ་བ་
གང་དག་ཆོས་ཐམས་ཅད་དངོས་པོ་མེད་པ་ལ་སོགས་པའི་མདོའི་ཚིག་འཆད་པ་ན་སྨད་པ་དང་ཉུང་བའི་དོན་ལ་

དྲང་ངེས་རྣམ་འབྱེད་ཀྱི་དོགས་དཔྱོད། • 315 •
སོགས་པར་འཆད་དེ། ཞེས་གསུངས་པའི་ཕྱིར་ཏེ། འདིའི་རང་གི་སྡེ་བ་ནི་དགེ་འདུན་སྲུང་སོགས་ལ་བྱེད་པར་
འགྲེལ་བཤད་ལས་བཤད་པའི་ཕྱིར། དེས་ན་དེ་ལྟར་ཁས་བླངས་པའི་བྱེ་མདོ་གཉིས་པོ་གང་རུང་ལ་སྔ་རབས་པས་
ཁྱབ་པའི་ཕྱིར་ཏེ། གྲུབ་མཐའ་ཆེན་མོ་ལས། བཀའ་བདེན་བཞིའི་ཆོས་འཁོར་ལོ་ཞེ་དྲུག་གི་བར་དུ་བསྐོར་བས་
མཚན་ཉིད་མེད་པའི་ཆོས་འཁོར་སོགས་བྱེ་སྨྲ་སྔ་མས་མི་འདོད། ཅེས་གསུངས་པའི་ཕྱིར་ཟེར་བ་སོགས་ལ་ཞིབ་ཆ་
དགོས་སོ། ། ཁ་ཅིག ཆོས་རྣམས་ཀྱི་མཚན་ཉིད་ནི་དགོངས་འགྲེལ་ལས་འབྱུང་བ་བཞིན་བལྟ་བར་བྱའོ། ། ཞེས་
མཚན་ཉིད་གསུམ་སྟོན་པའི་མཚན་ཉིད་ཀྱི་ལེའུ་རྣམས་དྲངས་ལ། ཆོས་རྣམས་ཀྱི་ངོ་བོ་ཉིད་མེད་པའི་མཚན་ཉིད་
ནི་དགོངས་འགྲེལ་ལས་འབྱུང་བ་བཞིན་བལྟ་བར་བྱའོ། ། ཞེས་མདོ་སྡེ་ལ་འགལ་སྤོང་གི་དྲིས་ལན་དང་དྲང་ངེས་ལ་
སོགས་པ་རྣམས་སྟོན་པའི་ངོ་བོ་ཉིད་མེད་པའི་ལེའུ་རྣམས་དྲངས་སོ། ། དེ་བཞིན་དུ་རྣམ་ཤེས་ཚོགས་བརྒྱད་དང་
མཐར་ཐུག་རིགས་ངེས་པ་ཡང་དགོངས་འགྲེལ་ལས་གསུངས་པ་རྣམས་དྲངས་སོ། ། ཞེས་པའི་དོན་ནི་གཞན་ལས་
བཤད་པ་ལྟར་འཐད་དེ། འདི་ཉིད་ལས། ཆོས་རྣམས་ཀྱི་མཚན་ཉིད་ནི། དགོངས་འགྲེལ་ལས་ཞེས་འདིར་
བསྡུས་ནས་གསུངས་ཡང་བསྡུ་བ་རང་ལས་སེམས་ཀྱི་མཚན་ཉིད་དང་ཆོས་ཀྱི་མཚན་ཉིད་གཉིས་སུ་ཕྱེ་ནས་དང་པོ་
སྟོན་པ་ལ། བཅོམ་ལྡན་འདས་ལ་བློ་གྲོས་ཡངས་པས་ཞུ་བ་ཞུས་པ་ཞེས་པ་ནས། ལེན་པའི་རྣམ་པར་ཤེས་པ་ཟབ་
ཅིང་ཕྲ། ། ཞེས་སོགས་ཀྱི་བར་བློ་གྲོས་ཡངས་པའི་ལེའུ་དང་། གཉིས་པ་སྟོན་པ་ལ། བཅོམ་ལྡན་འདས་ལ་ཡོན་
ཏན་འབྱུང་གནས་ཀྱི་ཞུ་བ་ཞུས་པ་ཞེས་པ་ནས། མཚན་ཉིད་མེད་པའི་ཆོས་ནི་རབ་ཤེས་ན། ། ཀུན་ནས་ཉོན་
མོངས་ཆོས་ནི་རབ་སྤོང་འགྱུར། ཀུན་ནས་ཉོན་མོངས་ཆོས་ནི་རབ་སྤངས་ན། ། ཤིན་ཏུ་རྣམ་དག་མཚན་ཉིད་
རབ་ཐོབ་འགྱུར། ། ཞེས་པའི་བར་ཡོན་ཏན་འབྱུང་གནས་ཀྱི་ལེའུ་ཡོངས་རྫོགས་དྲངས་པ་གཉིས་ཀ་བཀོད་པ་ཡིན་
ཏེ། མཚན་ཉིད་ཀྱི་ལེའུ་རྣམས་ཞེས་གསུངས་པའི་ཕྱིར་དང་། དགོངས་འགྲེལ་གྱི་མགོ་ནས་མཐར་ཆགས་སུ་དྲངས་
པ་ལ་བློ་གྲོས་ཡངས་པའི་ལེའུ་འདོར་དོན་མེད་པའི་ཕྱིར། ཐ་མ་འདིས་མཚན་ཉིད་མེད་ཅེས་པ་དང༌། ཀུན་ནས་
ཉོན་མོངས་ཞེས་པ་དང་། ཤིན་ཏུ་རྣམ་དག་ཅེས་པས་མཚན་ཉིད་གསུམ་བསྟན་པ་ཡིན་ནོ། ། ངོ་བོ་ཉིད་མེད་པའི་
མཚན་ཉིད་སྟོན་པར་དོན་དམ་ཡང་དག་འཕགས་ཞུས་ཡོངས་རྫོགས་དྲངས་ལ། བྱམས་ཞུས་དྲངས་པའི་མཚམས་
སྦྱོར་དུ་ཆོས་རྣམ་པར་འགོད་པ་ལས་བརྩམས་ནས་རྣལ་འབྱོར་གྱིས་ཡོངས་སུ་བསྡུས་པའི་ཞི་གནས་དང་ལྷག་མཐོང་
གི་རབ་ཏུ་དབྱེ་བ་ནི་དགོངས་པ་ངེས་པར་འགྲེལ་བ་ལས་ཇི་སྐད་འབྱུང་བ་བཞིན་རིག་པར་བྱ་སྟེ། ཞེས་གསུངས་
ཀྱང་། ལེའུ་འདིས་ཕྱི་དོན་གསུངས་པ་དྲང་དོན་དུ་འགྲེལ་བའི་གནད་ཀྱིས་ངོ་བོ་ཉིད་མེད་པའི་ལེའུར་སྡུད་པ་
རྣམས་ཀྱི་སྒྲའི་དོན་ཡིན་ནམ་དཔྱད། མཐར་ཐུག་རིགས་ངེས་པ་དང༌། རྣམ་ཤེས་ཚོགས་བརྒྱད་སོགས་ནི་སྤྱན་
རས་གཟིགས་གྱི་ལེའུ་སོགས་ལས་ཐོར་བུར་གསུངས་པ་མ་གཏོགས་སྔ་མ་རྣམས་དང་འདྲ་བར་ལེའུ་རིལ་བོས་སྟོན་པ་

• 316 • དྲང་ངེས་རྣམ་འབྱེད་ཀྱི་དོགས་དཔྱོད།
མེད་པས་ལེའུ་རྣམས་ཞེས་མ་སྨོས་པར་དགོངས་འགྲེལ་ལས་གསུངས་པ་རྣམས་ཞེས་སྨོས་ལ། ཞེས་གསུངས་པའི་
1 ་
ཕྱིར་ཟེར། ཡང་ཁ་ཅིག བཤད་ཚུལ་དེ་གཏན་ནས་མི་འཐད་དེ། དེ་འཐད་མི་འཐད་གཉིས་བསྡུ་བའི་བཤད་
ཚུལ་བཀོད་ན་ཤེས་སླ་བས། འདི་ཉིད་ལས། དེ་ལ་བརྗོད་དུ་མེད་པའི་མཚན་ཉིད་དང་། གཉིས་སུ་མེད་པའི་
མཚན་ཉིད་ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ། ནས། ཤིན་ཏུ་
ཡུན་རིང་འཁོར་བ་འདིར་འཁོར་འགྱུར། ། ཞེས་གསུངས་སོ། ། ཞེས་ཚུལ་བཞིན་ཀུན་འདྲི་དང་དོན་ཟབ་མོ་
དགོངས་པ་ངེས་པར་འགྲེལ་བའི་ལེའུ་དང་། དེ་ལ་རྟོག་གེའི་སྤྱོད་ཡུལ་ལས་ཡང་དག་པར་འདས་པའི་མཚན་ཉིད་
ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་གསུངས་པ་བཞིན་བལྟ་བར་བྱ་སྟེ། བཅོམ་ལྡན་འདས་ལ་
བྱང་ཆུབ་སེམས་དཔའ་ཆོས་འཕགས་ཀྱིས་འདི་སྐད་ཅེས་གསོལ་ཏོ། ། ནས། དེ་ནས་རྟོག་གེ་ཀུན་ལས་འདས་
མཚན་ཉིད། ཅེས་གསུངས་སོ། ། དེ་ལ་ཐ་དད་པ་དང་ཐ་དད་པ་མ་ཡིན་ཉིད་ལས་ཡང་དག་པར་འདས་པའི་
མཚན་ཉིད་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ། བཅོམ་ལྡན་འདས་
ལ་བྱང་ཆུབ་སེམས་དཔའ་བློ་གྲོས་ཤིན་ཏུ་རྣམ་དག་གིས་འདི་སྐད་ཅེས་གསོལ་ཏོ། ། ནས། མཚན་མའི་འཆིང་
ལས་རྣམ་གྲོལ་འགྱུར། ། ཞེས་གསུངས་སོ། ། དེ་ལ་ཐམས་ཅད་དུ་རོ་གཅིག་པའི་མཚན་ཉིད་ནི་དགོངས་པ་ངེས་
པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ། བཅོམ་ལྡན་འདས་ཀྱིས་ཚེ་དང་ལྡན་པ་རབ་
འབྱོར་ལ་བཀའ་སྩལ་པ། ནས། དེ་དག་ང་རྒྱལ་གནས་པ་རྨོངས་པ་ཡིན། ། ཞེས་གསུངས་པའོ། ། དེ་ལ་སེམས་
ཀྱི་མཚན་ཉིད་ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ། བཅོམ་ལྡན་
འདས་ལ་བྱང་ཆུབ་སེམས་དཔའ་བློ་གྲོས་ཡངས་པས་ཞུ་བ་ཞུས་པ། ནས། བྱིས་པ་རྣམས་ལ་ངས་ནི་དེ་མ་
བསྟན། ། ཅེས་གསུངས་སོ། ། དེ་ལ་ཆོས་རྣམས་ཀྱི་མཚན་ཉིད་ནི་དགོངས་པ་ངེས་པར་འགྲེལ་བའི་མདོ་ལས་ཇི་
སྐད་འབྱུང་བ་བཞིན་བལྟ་བར་བྱ་སྟེ། བཅོམ་ལྡན་འདས་ལ་བྱང་ཆུབ་སེམས་དཔའ་ཡོན་ཏན་འབྱུང་གནས་ཀྱིས་ཞུ་
བ་ཞུས་པ། ནས། རབ་ཏུ་ཉམས་པས་སྙིང་བརྩེ་བྱས་པ་ཡིན། ། ཞེས་གསུངས་སོ། ། དེ་ལ་ཆོས་རྣམས་ཀྱི་ངོ་བོ་
ཉིད་མེད་པའི་མཚན་ཉིད་ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་བལྟ་བར་བྱ་སྟེ།
བཅོམ་ལྡན་འདས་ལ་བྱང་ཆུབ་སེམས་དཔའ་དོན་དམ་ཡང་དག་འཕགས་ཀྱིས་འདི་སྐད་ཅེས་གསོལ་ཏོ། ། ནས།
བྱང་ཆུབ་སེམས་དཔའ་བདུན་ཁྲི་ལྔ་སྟོང་གིས་ནི་མི་སྐྱེ་བའི་ཆོས་ལ་བཟོད་པ་ཐོབ་པར་གྱུར་ཏོ། ། ཞེས་གསུངས་
སོ། ། ཆོས་གདགས་པ་རྣམ་པར་འགོད་པ་ལས་བཙམས་ནས། རྣལ་འབྱོར་གྱིས་ཡོངས་སུ་བསྡུས་པའི་ཞི་གནས་
དང་ལྷག་མཐོང་གི་ལམ་གྱི་རབ་ཏུ་དབྱེ་བ་ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་བཞིན་
རིག་པར་བྱ་སྟེ། བཅོམ་ལྡན་འདས་ལ་བྱང་ཆུབ་སེམས་དཔའ་བྱམས་པས་ཞུ་བ་ཞུས་པ། ནས། ཉན་ཐོས་འབུམ་

• 317 •
དྲང་ངེས་རྣམ་འབྱེད་ཀྱི་དོགས་དཔྱོད།
ལྔ་ཁྲི་ནི་ལེན་པ་མེད་པར་ཟག་པ་རྣམས་ལས་སེམས་རྣམ་པར་གྲོལ་ལོ། ། བྱང་ཆུབ་སེམས་དཔའ་བདུན་ཁྲི་ལྔ་སྟོང་
གིས་ནི་རྣལ་འབྱོར་ཆེན་པོ་ཡིད་ལ་བྱེད་པ་ཐོབ་པར་གྱུར་ཏོ། ། ཞེས་གསུངས་སོ། ། ཐེག་པ་རྣམ་པར་བཞག་པ་
ལས་བརྩམས་ནས་ཐེག་པའི་རྣམ་པར་དབྱེ་བ་ཇི་ལྟ་བ་བཞིན་བསྟན་པ་ནི་དགོངས་པ་ངེས་པར་འགྲེལ་བའི་མདོ་ལས་
ཇི་སྐད་འབྱུང་བ་བཞིན་བལྟ་བར་བྱ་སྟེ། བཅོམ་ལྡན་འདས་བྱང་ཆུབ་སེམས་དཔའ་སྤྱན་རས་གཟིགས་དབང་ཕྱུག་
གིས་ཞུ་བ་ཞུས་པ། ནས། བྱང་ཆུབ་སེམས་དཔའ་བདུན་ཁྲི་ལྔ་སྟོང་གིས་བྱང་ཆུབ་སེམས་དཔའི་ཏིང་འཛིན་ཐེག་
པ་ཆེན་པོ་སྣང་བ་ཐོབ་པར་གྱུར་ཏོ། ། ཞེས་གསུངས་སོ། ། ཐེག་པ་རྣམ་པར་བཞག་པ་ཁོ་ན་ལས་བརྩམས་ནས་དེ་
བཞིན་གཤེགས་པའི་བྱ་བ་བསྒྲུབ་པའི་རབ་ཏུ་དབྱེ་བ་ནི་དགོངས་པ་ངེས་པར་འགྲེལ་བའི་མདོ་ལས་ཇི་སྐད་འབྱུང་བ་
བཞིན་བལྟ་བར་བྱ་སྟེ། བཅོམ་ལྡན་འདས་ལ་བྱང་ཆུབ་སེམས་དཔའ་འཇམ་དཔལ་གྱིས་ཞུ་བ་ཞུས་པ། ནས།
བྱང་ཆུབ་སེམས་དཔའ་བདུན་ཁྲི་ལྔ་སྟོང་གིས་ཆོས་ཀྱི་སྐུ་ཡོངས་སུ་རྫོགས་པ་སོ་སོར་ཡང་དག་པར་རིག་པ་ཐོབ་པར་
གྱུར་ཏོ། ། ཞེས་སོ། ། དེས་ན་མཆན་ལས་གསུངས་པ་ལྟར་བསྡུ་བར་མཚན་ཉིད་ལྔའི་ཤེས་བྱེད་དུ་དགོངས་འགྲེལ་
གྱི་ལེའུ་བཞི་དྲངས་པར་གསུངས་པ་ཤིན་ཏུ་འཐད་ལ། ཆོས་རྣམས་ཀྱི་མཚན་ཉིད་ནི། དགོངས་འགྲེལ་ལས་ཞེས་
འདིར་བསྡུས་ནས་གསུངས་ཡང་། བསྡུ་བ་རང་ལས་སེམས་ཀྱི་མཚན་ཉིད་གཉིས་སུ་ཕྱེ་ནས། ཞེས་སོགས་བཤད་
པ་གཏན་ནས་མི་འཐད་དེ། བསྡུ་བ་དང་མི་མཐུན་པ་གང་ཞིག གཞུང་དང་ཡང་མི་མཐུན་པའི་ཕྱིར། དང་པོ་
དེར་ཐལ། བསྡུ་བའི་ལུང་དྲངས་མ་ཐག་པ་ལྟར། སེམས་ཀྱི་མཚན་ཉིད་ནི་ཆོས་ཀྱི་མཚན་ཉིད་ནི་ཞེས་པ་ཙམ་ལས་
མ་བྱུང་བར་མངོན་སུམ་གྱིས་གྲུབ་པའི་ཕྱིར། རྟགས་གཉིས་པ་དེར་ཐལ། ཆོས་རྣམས་ཀྱི་མཚན་ཉིད་ནི་དགོངས་
འགྲེལ་ལས་འབྱུང་བ་བཞིན་བལྟ་བར་བྱའོ། ། ཞེས་མཚན་ཉིད་གསུམ་སྟོན་པའི་མཚན་ཉིད་ཀྱི་ལེའུ་རྣམས་དྲངས་
ལ། ཞེས་པས་མཚན་ཉིད་གསུམ་སྟོན་པའི་ལེའུ་དྲངས་པར་གསུངས་པས། བློ་གྲོས་ཡངས་པའི་ལེའུས་མཚན་ཉིད་
གསུམ་མི་སྟོན་པས་འདིར་འོང་དོན་མེད་པའི་ཕྱིར་དང་། ཆོས་རྣམས་ཀྱི་མཚན་ཉིད་ནི་ཞེས་འབྱུང་པ་ལ་གཞུང་དེ་
དང་བསྡུ་བ་གཉིས་ཀ་ཁྱད་པར་མེད་པའི་ཕྱིར་རོ། ། མཆན་དུ་བྱམས་ཞུས་དྲངས་པའི་མཚམས་སྦྱོར་དུ་ཞེས་སོགས་
གསུངས་པའང་འཐད་དཀའ་སྟེ། བྱམས་ཞུས་ཀྱི་ལེའུ་དེ་མདོ་སྡེ་ལ་འགལ་སྤོང་གི་དྲིས་ལན་དང་དྲང་ངེས་ལ་
སོགས་པ་རྣམས་མི་སྟོན་པའི་ཕྱིར། ཁྱབ་སྟེ། གཞུང་ལས། ཆོས་རྣམས་ཀྱི་ངོ་བོ་ཉིད་མེད་པའི་མཚན་ཉིད་ནི་
དགོངས་འགྲེལ་ལས་འབྱུང་བ་བཞིན་བལྟ་བར་བྱའོ། ། ཞེས་མདོ་སྡེ་ལ་འགལ་སྤོང་གི་དྲིས་ལན་དང་དྲང་ངེས་ལ་
སོགས་པ་རྣམས་སྟོན་པའི་ངོ་བོ་ཉིད་མེད་པའི་ལེའུ་རྣམས་དྲངས་སོ། ། ཞེས་གསུངས་ པའི་ཕྱིར། ཁྱབ་སྟེ།
འགལ་སྤོང་གི་དྲིས་པ་སོགས་མི་སྟོན་པའི་ལེའུ་རྣམས་འདིར་འོང་དོན་མེད་པའི་ཕྱིར། དེས་ན་ལེའུ་རྣམས་ཞེས་
པས་ལེའུ་དུ་མ་དྲངས་པའི་ངེས་པའང་མེད་དེ། འདིར་ལེའུ་རྣམས་ཞེས་འབྱུང་བ་ནི་ལེའུའི་གཞུང་རྣམས་ཞེས་པའི་

• 318 • དྲང་ངེས་རྣམ་འབྱེད་ཀྱི་དོགས་དཔྱོད།
དོན་དུ་གསལ་ཏེ། འདི་གཉིས་ལ་ལེའུ་རེ་རེ་ཙམ་ལས་མ་དྲངས་པས་སོ། ། ཡང་མཚན་དུ། མཐར་ཐུག་རིགས་
ངེས་པ་དང་། རྣམ་ཤེས་ཚོགས་བརྒྱད་སོགས་ནི། ཞེས་སོགས་གསུངས་པའང་འཐད་དཀའ་སྟེ། བསྡུ་བ་ལས་
སེམས་ཀྱི་མཚན་ཉིད་ནི་ཞེས་སོགས་ཀྱིས། རྣམ་ཤེས་ཚོགས་བརྒྱད་ཀྱི་ཤེས་བྱེད་དུ་བློ་གྲོས་ཡངས་པའི་ལེའུ་ཡོངས་
རྫོགས་དྲངས་པ་སྔར་བསྡུ་པ་དྲངས་ཟིན་པས་ཤེས་ནུས་ཤིང་། དེ་ལྟར་བྱས་ན་ལེའུ་ལྷག་མ་གསུམ་མཐར་ཐུག་
རིགས་ངེས་པ་ལ་དྲངས་པར་འོས་མེད་ཀྱིས་འགྲུབ་པའི་ཕྱིར། གཞན་ཡང་། ཐོར་བུར་གསུངས་པ་མ་གཏོགས་
ཞེས་སོགས་གསུངས་པའང་མི་འཐད་དེ། དེ་དག་གི་ཤེས་བྱེད་དུ་ལེའུ་ཡོངས་རྫོགས་རེ་དྲངས་པ་སྔར་བསྡུ་བ་
དྲངས་ཟིན་པས་ཤེས་ནུས་པའི་ཕྱིར་རོ། ། དེས་ན་ལེའུ་རྣམས་ཞེས་མ་སྨོས་པས་ལེའུ་ཡོངས་རྫོགས་མ་དྲངས་པའི་
ངེས་པ་ག་ལ་ཡོད། སྔར་ལེའུ་རྣམས་དྲངས་སོ། ། ཞེས་ལན་མང་དུ་གསུངས་པས་འདི་ལ་ཡང་ལེའུ་རྣམས་དྲངས་
པར་གསུངས་པར་ཤེས་ནུས་པའི་ཕྱིར། དེར་མ་ཟད་རྩོམ་འཕྲོར། དང་པོ་རྣམ་རིག་ཙམ་གྱི་དེ་ཉིད་གཏན་ལ་
འབེབས་པ་དགོངས་པ་ངེས་འགྲེལ་དང་ཚུལ་བཞིན་དུ་ཀུན་ཏུ་དྲི་བ་གཉིས་ཀྱི་དྲིས་ལན་གྱི་ལེའུ། གཉིས་པ་ཆོས་
ཉིད་རྟོག་གེའི་སྤྱོད་ཡུལ་ལས་འདས་པར་སྟོན་པ་ཆོས་འཕགས་ཀྱི་ལེའུ། གསུམ་པ་བདེན་གཉིས་ངོ་བོ་གཅིག་ལ་
ལྡོག་པ་ཐ་དད་པའི་ཚུལ་སྟོན་པ་བློ་གྲོས་རྣམ་དག་གི་ལེའུ། བཞི་པ་ཆོས་ཀྱི་དབྱིངས་སུ་དབྱེར་མེད་པར་སྟོན་པ་རབ་
འབྱོར་གྱི་ལེའུ། ལྔ་པ་ཀུན་གཞི་གཙོ་བོར་སྟོན་པ་བློ་གྲོས་ཡངས་པའི་ལེའུ། དྲུག་པ་མཚན་ཉིད་གསུམ་སྟོན་པ་ཡོན་
ཏན་འབྱུང་གནས་ཀྱི་ལེའུ། བདུན་པ་ངོ་བོ་ཉིད་མེད་པ་སོགས་སུ་གསུངས་པའི་དྲང་ངེས་སོ་སོར་འབྱེད་པ་དོན་
དམ་ཡང་དག་འཕགས་ཀྱི་ལེའུ། བརྒྱད་པ་ཞི་ལྷག་གི་རྣམ་བཞག་སྟོན་པ་བྱམས་པས་ཞུས་པའི་ལེའུ། དགུ་པ་ས་
བཅུའི་རྣམ་གཞག་སྟོན་པ་སྤྱན་རས་གཟིགས་ཀྱིས་ཞུས་པའི་ལེའུ། བཅུ་བ་སངས་རྒྱས་ཀྱི་སའི་ཡོན་ཏན་སྟོན་པ་
འཇམ་དཔལ་གྱིས་ཞུས་པའི་ལེའུ་རྣམས་སོ། ། ཞེས་གསུངས་པས་ཀྱང་དགོངས་འགྲེལ་གྱི་ལེའུ་བཅུའི་བསྟན་ཚུལ་
ཤེས་ནུས་པས། རྣམ་ཤེས་ཚོགས་བརྒྱད་སོགས་ལེའུ་རིལ་བོས་བསྟན་པ་མེད་ཅེས་བཤད་པ་ནི་གཏན་ནས་ཁས་ལེན་
མི་རིགས་སོ། ། ཞེས་ཟེར་བ་སོགས་ལ་དཔྱད་གཞི་ཆེ། མཐའ་གཉིས་སྤོང་ཚུལ་སྐབས། ཁ་ཅིག་ན་རེ། བྱང་ས་
ལས། ཇི་ལྟར་ཡོད་ཅེ་ན་ཞེས་པའི་དོན་ནི། པྲ་སྟིས་སྒྲོ་སྐུར་བྱེད་ཚུལ་ཇི་ལྟར་ཡོད་ཅེ་ན་ཞེས་བཤད་ཀྱང་། གནས་
ལུགས་ཀྱི་དོན་ཇི་ལྟར་ཡོད་ཅེ་ན་ཞེས་པ་གཞུང་གི་དོན་དངོས་ཡིན་ཏེ། ལེགས་བཤད་སྙིང་པོའི་མཆན་འགྲེལ་ལས།
དེ་ལ་དང་པོ་ཇི་ལྟར་ཡོད་ཅེ་ན་ཞེས་པའི་དོན་ལ་པྲ་སྟིས་སྒྲོ་སྐུར་བྱེད་ཚུལ་ཇི་ལྟར་ཡོད་ཅེ་ན་ཞེས་བཤད་ཀྱང་། འོག་
ཏུ་སྒྲོ་སྐུར་སྤངས་པའི་ཚུལ་གྱིས་ཡོད་དེ་ཞེས་གསུངས་ཀྱི་ཞེས་པ་དང་མ་འབྲེལ་བས། རང་ལུགས་དཀའ་འགྲེལ་
ལས། གནས་ལུགས་ཀྱི་དོན་ཇི་ལྟར་ཡོད་ཅེ་ན། ཞེས་པ་ལྟར་གནས་ལུགས་སམ་མཐའ་གཉིས་སྤངས་པའི་དབུ་
མའི་ལམ་དེ་ཇི་ལྟར་ཡོད་ཅེས་དྲིས་པ་ཡིན་ནོ། ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་

319 •
དྲང་ངེས་རྣམ་འབྱེད་ཀྱི་དོགས་དཔྱོད།
སམ་--- = -- ----- -
མཐའ་གཅིག་ཏུ་མ་ངེས་ཏེ། གཞུང་དེས་གཟུགས་ནས་རྣམ་མཁྱེན་གྱི་བར་གྱི་ཆོས་ཐམས་ཅད་རང་འཛིན་རྟོག་པའི་
ཞེན་གཞིར་རང་གི་མཚན་ཉིད་ཀྱིས་གྲུབ་པའི་ཡོད་མཐའ་དང་། རང་ངོས་ནས་མ་གྲུབ་པའི་མེད་མཐའ་དང་བྲལ་
བའི་ཚུལ་གྱིས་ཡོད་པར་བསྟན་པ་ལུང་དེར་ཤིན་ཏུ་གསལ་བས། གཟུགས་ལ་སོགས་པའི་ཆོས་རྣམས་ཇི་ལྟར་ཡོད་
ཅེ་ན་ཞེས་པའི་དོན་དུ་བྱས་ན་ཤིན་ཏུ་འབྲེལ་ཆེ་བའི་ཕྱིར་ཏེ། བྱང་ས་ལས། དེ་ལ་རིགས་པ་གང་གིས་ཆོས་ཐམས་
ཅད་བརྗོད་དུ་མེད་པའི་ངོ་བོ་ཉིད་ཡིན་པར་རིགས་པར་ཇི་ལྟར་ཁོང་དུ་ཆུད་པར་བྱ་ཞེ་ན། ཆོས་རྣམས་ཀྱི་རང་གི་
མཚན་ཉིད་དུ་འདོགས་པ་འདི་ལྟ་སྟེ། གཟུགས་ཞེས་བྱ་བའམ། ཚོར་བ་ཞེས་བྱ་བའམ། འདུ་ཤེས་ཞེས་བྱ་བའམ།
འདུ་བྱེད་རྣམས་ཞེས་བྱ་བའམ། རྣམ་པར་ཤེས་པ་ཞེས་བྱ་བ་ནས་སྔ་མ་བཞིན་དུ་མྱ་ངན་ལས་འདས་པ་ཞེས་བྱ་བའི་
བར་གང་ཡིན་པ་དེ་ནི་བཏགས་ཙམ་དུ་རིགས་པར་བྱ་སྟེ། ངོ་བོ་ཉིད་ཀྱང་མ་ཡིན་དེ་ལས་མ་གཏོགས་པ་དང་དེ་ལས་
གུད་ན་ཡང་ངག་གི་སྤྱོད་ཡུལ་དང་ངག་གི་ཡུལ་མེད་དོ། ། དེ་ལྟར་ན་ཆོས་ཐམས་ཅད་ཀྱི་ངོ་བོ་ཉིད་ནི་ཇི་ལྟར་བརྗོད་
པ་དེ་བཞིན་དུ་ཡོད་པར་མི་འགྱུར་ལ། ཐམས་ཅད་ཀྱི་ཐམས་ཅད་དུ་མེད་པ་ཡང་མ་ཡིན། དེ་དེ་ལྟར་ཡོད་པ་ཡང་
མ་ཡིན་ལ། ཐམས་ཅད་ཀྱི་ཐམས་ཅད་དུ་མེད་པ་ཡང་མ་ཡིན་ན། ཇི་ལྟར་ཡོད་ཅེ་ན། ཞེས་སོགས་གསུངས་པའི་
ཕྱིར། གཞན་ཡང་། མཆན་ལས། སྒྲོ་འདོགས་ཀྱི་མཐའ་དང་། རྟག་མཐའ་ཡོད་མཐའ་སོགས་བརྟག་པ་མཐའ་
བཟུང་གི་དོན་གཅིག་ཀྱང་སྤྱིར་མེད་པ་དང་། ཞེས་གསུངས་པའང་ཡིག་ཆ་དེ་རྣམས་དོན་གཅིག་ཏུ་གསུངས་པ་ལ་
ཞིབ་ཆ་གནང་བ་ཡིན་པས། དེ་ལྟར་ན་དེ་རྣམས་ཆོས་ཅན། བརྟགས་པ་མཐའ་བཟུང་གི་ཡོད་པ་ཡིན་པར་ཐལ།
བརྟགས་པ་མཐའ་བཟུང་གི་དོན་གཅིག་ཡིན་པའི་ཕྱིར། འདོད་ན། མེད་པ་ཡིན་ན་བརྟགས་པ་མཐའ་བཟུང་གི་
ཡོད་པ་ཡིན་པས་ཁྱབ་པར་ཐལ་ལོ་ སོགས་སྤྲོ་བྱ་མང་། གཞན་ཡང་། ཡིག་ཆར། ཐལ་འགྱུར་བ་ཆོས་ཅན།
སྐབས་འདིའི་སྐུར་འདེབས་ཀྱི་མཐའ་ལ་གནས་པའི་གང་ཟག་ཏུ་ཐལ། སྐབས་འདིའི་སྐུར་འདེབས་འགོག་པའི་
ཕྱོགས་སྔ་སྨྲ་བ་པོ་ཡིན་པའི་ཕྱིར། འདོད་ན། སྐུར་འདེབས་ཀྱི་མཐའ་ལ་གནས་པར་ཐལ། འདོད་པའི་ཕྱིར།
འདོད་མི་རིགས་ཏེ། སྒྲོ་འདོགས་ཀྱི་མཐའ་ལ་གནས་པའི་ཕྱིར་ན་མ་ཁྱབ། རྟགས་གྲུབ་སྟེ། ཕྱི་རོལ་གྱི་དོན་ཁས་
ལེན་པའི་ཕྱིར། ཞེས་གསུངས་པའང་དཔྱད་དགོས་ཏེ། ཐལ་འགྱུར་བ་གང་ལ་གནས་རྒྱུའི་རྟག་ཆད་ཀྱི་མཐའ་ལ་
གང་འཇོག་ཅེ་ན། ཕྱི་རོལ་དོན་དུ་གྲུབ་པ་དེ་འདྲའི་རྟག་མཐའ་དང་། གཟུགས་བདེན་པར་མ་གྲུབ་པ་དེ་འདྲ་བའི་
ཆད་མཐར་འཇོག་དགོས་ལ། དེ་ལྟར་ན་ཐལ་འགྱུར་བ་ཆོས་ཅན། གཟུགས་བདེན་མེད་ལ་གནས་པར་ཐལ།
གཟུགས་བདེན་མེད་དུ་ཁས་བླངས་པའི་ཕྱིར། འདོད་ན། བདེན་པར་མེད་པའི་ཚོགས་ལམ་ལ་གནས་པར་ཐལ།
བདེན་པར་མེད་པའི་ཚོགས་ལམ་ཁས་བླངས་པའི་ཕྱིར། འདོད་མི་ནུས་ཏེ། བདེན་པར་མེད་པའི་རྣམ་མཁྱེན་ལ་
གནས་པའི་ཕྱིར། ཁྱབ་སྟེ། བདེན་པར་མེད་པའི་ལམ་ལྔ་ཀ་ལ་གནས་པའི་གང་ཟག་གི་ཡིན་པ་མེད་པའི་ཕྱིར།

• 320 • 
དྲང་ངེས་རྣམ་འབྱེད་ཀྱི་དོགས་དཔྱོད།
མ་གསལ་ས་ག - -- - -
གཞན་ཡང་། བདེན་པར་གྲུབ་པའི་ཤེར་མདོ་ཆོས་ཅན། ཐལ་འགྱུར་པས་རང་གཞུང་དུ་ཁས་མི་ལེན་པར་ཐལ།
ཐལ་འགྱུར་བས་དེ་མེད་པར་ཁས་བླངས་པའི་ཕྱིར། གཞན་ཡང་། བདེན་པར་གྲུབ་པའི་དཀོན་མཆོག་གསུམ་ཆོས་
ཅན། ཐལ་འགྱུར་བས་ཁྱོད་ལ་སྐྱབས་སུ་མི་འགྲོ་བར་ཐལ། དེས་དེ་མེད་པར་ཁས་བླངས་པའི་ཕྱིར། འདོད་ན།
དེས་བདེན་པར་མ་གྲུབ་པའི་དཀོན་མཆོག་གསུམ་ལ་སྐྱབས་སུ་འགྲོ་བར་ཐལ། འདོད་པའི་ཕྱིར་སོགས་དང་།
གཞན་ཡང་། ཐལ་འགྱུར་བ་ཆོས་ཅན། བདེན་པར་མ་གྲུབ་པའི་ཁང་བ་ལ་གནས་པར་ཐལ། བདེན་པར་མ་གྲུབ་
པའི་ཁང་བ་ཁས་བླངས་པའི་ཕྱིར། འདོད་མི་ནུས་ཏེ། བདེན་པར་གྲུབ་པའི་ཁང་བ་ལ་གནས་པའི་ཕྱིར་ཏེ། ཁང་
བ་ལ་གནས་པའི་ཕྱིར། སོགས་སྤྲོ་བྱ་མང་། གཞན་ཡང་མཆན་དུ། གཟུགས་ལ་སོགས་པའི་ཆོས་རྣམས་དང་།
གཟུགས་ལ་སོགས་པའི་ངོ་བོ་ཞེས་སྨོས་པ་ཁྱད་པར་དང་ངོ་བོའི་དབང་དུ་བྱས་ཟེར་ཡང་། སྔ་མས་ཆོས་རྣམས་སྤྱིར་
བསྟན་པ། ཕྱི་མས་སྒྲོ་འདོགས་ཀྱི་གཞིའི་གཙོ་བོ་གཞན་དབང་ཡིན་པས་དེ་ཉིད་དམིགས་ཀྱིས་བསལ་བའོ། ། ཞེས་
གསུངས་པའང་དཔྱད་དགོས་ཏེ། ལུང་དེའི་འཕྲོར་དེ་ལྟར་ན་ཆོས་གཅིག་པུ་དང་། དངོས་པོ་གཅིག་པུའི་ངོ་བོ་
ཉིད་རྣམ་པ་ཚོགས་མང་བོར་འགྱུར་རིགས་སོ། ། དེ་ཅིའི་ཕྱིར་ཞེ་ན། འདི་ལྟར་ཆོས་གཅིག་པུ་དང་། དངོས་པོ་
གཅིག་པུ་ལ་མིང་དག་གིས་རྣམ་པ་སྣ་ཚོགས་མང་བོར་བརྗོད་ཅིང་འདོགས་ཏེ་ཉེ་བར་འདོགས་པར་བྱེད་ལ། ཞེས་
བྱུང་བའི་གཟུགས་ཀྱི་ཆོས་དང་གཟུགས་ཀྱི་དངོས་པོ་ཞེས་ཀྱང་སྦྱར་དགོས་པས། དེ་ལྟར་ན་ཆོས་རེ་རེ་ལ་སྦྱར་
དགོས་ལ། ཆོས་ཁམས་ཀྱི་ཆོས་དང་དེའི་ངོ་བོ་གཞན་དབང་ནི་སོ་སོར་ངོས་འཛིན་རྒྱུ་མེད་པའི་ཕྱིར་རོ། ། གཞན་
ཡང་མཆན་དུ། ཀུན་མཁྱེན་འཇམ་དབྱངས་བཞད་པ་རང་ཉིད་ཀྱི་དགོངས་པ་ནི་བརྗོད་དུ་མེད་པའི་དངོས་པོའི་
དོན། དོན་དམ་པར་སྒྲ་རྟོག་གི་ཡུལ་མ་ཡིན་པ་ལ་བྱེད་པར་མངོན་ཏེ། ཞེས་བཤད་པའང་དཔྱད་དགོས་ཏེ། ཡིག་
ཆར། ཡང་། དཀའ་འགྲེལ་དང་མཁས་པ་ཁ་ཅིག བརྗོད་དུ་མེད་པའི་དངོས་པོ་དེ་བརྡ་མ་སྦྱར་གོང་གི་དངོས་པོ་
ཞིག་ཡིན་གསུངས་ཀྱང་། དངོས་པོ་དེ་ལ་བརྡ་སྦྱོར་མཁན་པོས་བརྡ་སྦྱོར་དགོས་ཀྱི་གང་ཟག་གི་ངོར་བརྡ་མ་སྦྱར་
གོང་གི་དངོས་པོ་ལ་བཞེད་པ་དཀའ་འགྲེལ་གྱི་དགོངས་པ་ཡིན་ནམ་སྙམ་སྟེ་དཔྱད། ཅེས་པས། དཀའ་འགྲེལ་གྱི་
ཚིག་ཟིན་ལྟར་ཁས་ལེན་མི་རུང་ཡང་དགོངས་པ་དེ་ལྟར་ཡིན་ཞེས་གསུངས་ལ། དགོངས་པ་དེ་རང་གིས་ཁས་ལེན་
དགོས་པའི་ཕྱིར་རོ། ། དེས་ན་བརྗོད་དུ་མེད་པའི་དངོས་པོའི་དོན་པྲ་སྟིས་ཚིག་ཏུ་བརྗོད་པ་ཚིག་དང༌། ཡིད་ལ་
བརྗོད་པ་རྟོག་པ་གཉིས་ཀྱིས་བརྗོད་དུ་མེད་པ་སྟེ། ཞེས་བཤད་པ་དང་། རིན་བྱང་གིས། མཚོན་བྱས་བསྡུས་པའི་
འདུས་བྱས་རྣམས་བརྗོད་དུ་མེད་པའི་དངོས་པོ་མིན་ལ། མཚན་ཉིད་ཀྱིས་བསྡུས་པ་རྣམས་དེ་ཡིན་པར་བཤད་པ་
ཡང་ཀུན་མཁྱེན་བླ་མའི་དགོངས་པར་མི་འགྲོ་བ་མེད་དེ། མ་དགག་པའི་རྒྱུ་མཚན་ཡོད་པའི་ཕྱིར། དེས་ན་བརྗོད་
དུ་མེད་པའི་དོན་བཤད་ཚུལ་ཡང་དུ་མ་ཡོད་དེ། དྲི་མེད་འོད་ཀྱི་ཟིན་བྲིས་ལས། གོང་འོག་དུ་མར་དེ་ལྟ་བུར་ལམ་

དྲང་ངེས་རྣམ་འབྱེད་ཀྱི་དོགས་དཔྱོད། • 321 •
----- --- ས
དང་འབྲས་བུའི་ཟབ་དོན་རྣམས་སྒྲ་རྟོག་གི་ཡུལ་ལས་འདས་པ་དང་། བརྗོད་མི་ནུས་པ་དང་། བསམ་པ་ལས་
འདས་པ་སོགས་སུ་ཡང་ཡང་གསུངས་པ་དག་མི་འགལ་བའི་ཚུལ་ཇི་ལྟར་ཞེ་ན། དེ་ལ་སྤྱིར་གཞུང་གོང་འོག་དུ་མ་
ནས་སྒྲ་རྟོག་གི་ཡུལ་ལས་འདས་པར་གསུངས་ཚུལ་དུ་མ་ཡོད་དེ། ཚད་མ་སྡེ་བདུན་སོགས་ནས་དངོས་པོ་བུམ་སྣམ་
སོགས་སྤྱིར་སྒྲས་བརྗོད་དུ་ནུས་ཤིང་རྟོག་པས་ངེས་ནུས་ཀྱང་དེ་དག་སྒྲའི་བརྗོད་བྱ་ཡིན་པ་དོན་དམ་པར་མ་གྲུབ་པ་
ལ་དགོངས་ནས་རང་བཞིན་ཐམས་ཅད་སྒྲ་རྟོག་གི་ཡུལ་ལས་འདས་པར་གསུངས་པ་ལྟ་བུ་དང་། འཕགས་པ་
དགོངས་པ་ངེས་འགྲེལ་ལས་དོན་དམ་བདེན་པ་སྒྲ་རྟོག་གི་ཡུལ་ལས་འདས་པར་གསུངས་པ་དང་། ཐེག་པ་ཆེན་པོ་
རྒྱུད་བླ་མ་ལསབདེ་བར་གཤེགས་པའི་སྙིང་པོ་སྒྲ་རྟོག་གི་ཡུལ་ལས་འདས་པར་གསུངས་པ་དང་། གཞན་ཡང་དབུ་
མའི་གཞུང་ལུགས་དག་ལས་ཆོས་ཉིད་སྒྲ་རྟོག་གི་ཡུལ་མིན་པར་གསུངས་པ་ལྟ་བུ་རྣམས་ནི་འཕགས་པའི་མཉམ་
བཞག་ཡེ་ཤེས་ཀྱིས་ཆོས་ཉིད་མངོན་སུམ་དུ་རྟོགས་པའི་ཚེ་ཆུ་ལ་ཆུ་བཞག་པ་ལྟར་གཉིས་སྣང་ཕྲ་མོའང་མེད་པར་རོ་
གཅིག་ཏུ་གྱུར་པའི་སྒོ་ནས་རྟོགས་པ་ཞིག་ཡོད་ལ། དོན་དམ་བདེན་པ་སྒྲས་བརྗོད་པ་ལ་བརྟེན་ནས་རྟོག་པས་དོན་
དམ་བདེན་པའི་མཚན་ཉིད་ཇི་ལྟར་གནས་པ་བཞིན་གོའང་། དེའི་ཚེ་ཆོས་ཉིད་ལ་གཉིས་སྣང་ལོག་པ་མི་སྲིད་པས།
དེས་ན་འཕགས་པའི་ཡེ་ཤེས་ཀྱི་རྟོགས་ཚུལ་ལྟར་གཉིས་སྣང་ལོག་པའི་སྒོ་ནས་རྟོགས་པ་སྒྲ་ལ་བརྟེན་ནས་རྟོག་པས་
ངེས་པ་ལ་བྱར་མེད་པས་དེའི་ཕྱིར་ཆོས་ཉིད་སྒྲ་རྟོག་གི་ཡུལ་ལས་འདས་པར་གསུངས་པ་ཡིན་ཞིང་། འདིར་ནི་
མཆོག་ཏུ་མི་འགྱུར་བའི་བདེ་བ་ལ་སོགས་པའི་ལམ་དང་འབྲས་བུ་དེ་དང་དེ་རྒྱུད་ལ་སྐྱེས་པའི་རྣལ་འབྱོར་བའི་ཏིང་
ངེ་འཛིན་དེ་དང་དེས་ཇི་ལྟར་མྱོང་བ་ལྟར་དུ་དེ་དག་འཆད་པའི་སྒྲ་ལ་བརྟེན་ནས་གོ་བའི་རྒྱུད་ལ་མྱོང་བར་བྱར་མེད་
པས། དེའི་ཕྱིར་སྒྲ་རྟོག་དང་བརྗོད་པ་རྣམ་པར་སྤངས་པ་སོགས་སུ་གསུངས་པ་ཡིན་ནོ། ། ཞེས་སོ། ། པྲ་སྟིའི་
དྲང་ངེས་རྣམ་འབྱེད་རྒྱས་པར་གཞན་དབང་གི་གཙོ་བོ་ཀུན་རྟོག་དང་ཡོངས་གྲུབ་གཉིས་རང་རིག་དང་མི་རྟོག་ཡེ་
ཤེས་ཀྱི་ངོར་གཉིས་སྣང་ནུབ་པའི་ཕྱིར་སྤྲོས་པའི་རྣམ་པར་བརྗོད་དུ་མེད་པ་ལ་བཤད་པ་ཡང་བབ་ལེགས་ཀྱང་སྔ་མ་
གཞུང་སྤྱི་དང་མཐུན་ནོ། ། དེ་ཡང་མི་འཐད་པ་མེད་དོ། ། གཞན་ཡང་མཆན་དུ། འདིར་ཐམས་ཅད་ཀྱིས་
ཐམས་ཅད་ཅེས་སྨོས་པའི་དོན་ལ་ཁ་ཅིག་དབུ་མ་བ་ཐམས་ཅད་ཀྱི་ཆོས་ཐམས་ཅད་བདེན་པར་མེད་དོ་ཞེས་སྐུར་བ་
འདེབས་པ་ལ་འདོད་ཀྱང་། འདི་ལྟར་བཤད་ན་ལེགས་སམ་སྙམ་སྟེ། རྩ་ཤེས་ལས། དངོས་པོ་གང་དང་གང་ན་
ཡང་། ། སྐྱེ་བ་ནམ་ཡང་ཡོད་མ་ཡིན། ། ཞེས་གུར་ཀུམ་དང་ལོ་ཏོག་ལྟ་བུ་ཡུལ་དུས་འགའ་ཞིག་ཏུ་མི་སྐྱེ་བ་ལྟ་བུ་མ་
ཡིན་པར། ཡུལ་དུས་གྲུབ་པའི་མཐའ་གང་གི་དབང་གིས་ཀྱང་རང་མཚན་གྱིས་སྐྱེ་བ་མེད་པར་གསུངས་པ་ལྟ་བུ་
རང་མཚན་ཆ་ཐམས་ཅད་ནས་མེད་པར་སྒྲུབ་པ་ལ་ལུགས་འདིས་སྐུར་འདེབས་སུ་བཤད་དོ། ། བཤད་ཚུལ་འདི་
ལྟར་འཐད་པ་ནི། འོག་ཏུ་དོན་དམ་པར་ཡོད་པའི་དངོས་པོ་ཡེ་མེད་དམ། ཐམས་ཅད་ཀྱིས་ཐམས་ཅད་དུ་མེད་

• 322 • དྲང་ངེས་རྣམ་འབྱེད་ཀྱི་དོགས་དཔྱོད། 
ཅེས་པ་འགོག་པ་ཡིན་གྱི་ཞེས་པས་ཀྱང་ཤེས་སོ། ། འདི་ལ་དཔར་གསར་རྙིང་གཉིས་ཀས་ཐམས་ཅད་དུ་མེད་ཅེས་
འགོག་པ་ཞེས་འདུག་ཀྱང་། གོང་དུ་ཡེ་མེད་མིན་གསུངས་པ་ནི་ཞེས་པ་དང་སྦྱར་ན་ཆད་པ་ཡིན་ཚོད་དུ་འདུག་པས་
བརྟག་དགོས། ཞེས་གསུངས་པའང་དཔྱད་དགོས་ཏེ། དེ་ལྟར་ཁས་བླངས་ན་མི་རུང་བ་མེད་མོད། གཞུང་གི་
གོང་འོག་གང་དུ་ཡང་དེ་ལྟ་བུའི་སྐུར་བ་བཏབ་ཚུལ་མ་གསུངས་པས་འབྲེལ་ཆུང་ལ། དེས་ན་ཐལ་འགྱུར་བས་
གཞན་དབང་བདེན་མེད་དུ་ཁས་བླངས་པས་ཡོངས་གྲུབ་ཀྱང་དེ་ལྟར་ཁས་ལེན་དགོས་ལ། དེ་ལྟར་ན་གཞན་དབང་
ཡོངས་གྲུབ་གཉིས་མེད་དགོས་པས་ཀུན་བཏགས་ཀྱི་གདགས་གཞི་མེད་པར་འགྱུར་ལ། དེ་ལྟར་ན་མཚན་ཉིད་
གསུམ་ག་ལ་སྐུར་བ་བཏབ་པས་ཆོས་ཐམས་ཅད་ལ་སྐུར་བ་འདེབས་པར་འགྱུར་བའི་ཕྱིར་ཞེས་པའི་དོན་དུ་གསལ་ཏེ།
གཞུང་ཉིད་ལས། དེ་ལྟར་ཡང་དགོངས་འགྲེལ་ལས། ངའི་དགོངས་ཏེ་བཤད་པ་ཟབ་མོ་ཡང་དག་པ་ཇི་ལྟ་བ་
བཞིན་དུ་རབ་ཏུ་མི་ཤེས་ཏེ་ཆོས་དེ་ལ་མོས་ཀྱང་ཆོས་འདི་དག་ཐམས་ཅད་ནི་ངོ་བོ་ཉིད་མེད་པ་ཁོ་ན་ཡིན་ནོ། ། ཆོས་
འདི་དག་ཐམས་ཅད་ནི་མ་སྐྱེས་པ་ཁོ་ནའོ། ། མ་འགགས་པ་ཁོ་ནའོ། ། གཟོད་མ་ནས་ཞི་བ་ཁོ་ནའོ། ། རང་
བཞིན་གྱིས་ཡོངས་སུ་མྱ་ངན་ལས་འདས་པ་ཁོ་ནའོ་ཞེས་ཆོས་ཀྱི་དོན་ལ་སྒྲ་ཇི་བཞིན་ཁོ་ནར་མངོན་པར་ཞེན་པར་
བྱེད་དོ། ། དེ་དག་གཞི་དེས་ན་ཆོས་ཐམས་ཅད་ལ་མེད་པར་ལྟ་བ་དང་མཚན་ཉིད་མེད་པར་ལྟ་བ་འཐོབ་པར་
འགྱུར་ཏེ། མེད་པར་ལྟ་བ་དང་མཚན་ཉིད་མེད་པར་ལྟ་བ་ཐོབ་ནས་ཀྱང་ཆོས་ཐམས་ཅད་ལ་མཚན་ཉིད་ཐམས་
ཅད་ཀྱིས་སྐུར་བ་འདེབས་ཏེ། ཆོས་རྣམས་ཀྱི་ཀུན་བཏགས་པའི་མཚན་ཉིད་ལ་ཡང་སྐུར་བ་འདེབས། ཆོས་རྣམས་
ཀྱི་གཞན་གྱི་དབང་གི་མཚན་ཉིད་དང་ཡོངས་སུ་གྲུབ་པའི་མཚན་ཉིད་ལ་ཡང་སྐུར་བ་འདེབས་སོ། ། ནས། སྐྱེ་
འགག་རང་གི་མཚན་ཉིད་ཀྱིས་མ་གྲུབ་ན་སྐྱེ་འགག་མེད་པར་འགྱུར་བའི་ལུགས་སོ། ། ཞེས་གསུངས་པའི་ཕྱིར།
ཁྱབ་སྟེ། བྱང་ས་དང་བསྡུ་བ་ལས་ཀྱང་དེ་ལྟར་སྐུར་བ་འདེབས་ཚུལ་ལན་མང་དུ་གསུངས་ལ། གཞུང་ཉིད་ལས་
ཀྱང་ཤིན་ཏུ་གསལ་བས་གཞན་བཙལ་ནས་བཞག་པ་འབྲེལ་ཆུང་བའི་ཕྱིར་རོ། ། དེར་མ་ཟད་བྱང་ས་སྔར་དྲངས་པ་
ལས། ཐམས་ཅད་ཀྱིས་ཐམས་ཅད་དུ་མེད་པ་ཡང་མ་ཡིན། དེ་ལྟར་ཡོད་པ་ཡང་མ་ཡིན་ཞེས་འབྱུང་བས། ཐམས་
ཅད་ཀྱིས་ཐམས་ཅད་དུ་ཡོད་ཅེས་པ་ཆ་ཐམས་ཅད་ནས་ཡོད་ཅེས་པར་འགྱུར་བས་གཏན་ནས་མི་རིགས་སོ་ཟེར་ན་
དཔྱད་དགོས་སོ། ། ཁ་ཅིག གཞན་དབང་བདེན་མེད་དུ་འཛིན་པའི་བློ་སྒྲོ་འདོགས་མིན་ཞིང་སྒྲོ་སྐུར་ནི་འགལ་བ་
ཡིན་ཏེ། མཆན་དུ། ཡང་ཁ་ཅིག གཞན་དབང་རང་མཚན་གྱིས་མེད་པ་དེ་སྒྲོ་འདོགས་ཀྱི་མཐའ་ཡིན་པར་ཐལ།
དེ་ལྟར་འཛིན་པའི་བློ་དེ་སྒྲོ་འདོགས་ཡིན་པའི་ཕྱིར་ཏེ། གཞན་དབང་རང་མཚན་གྱིས་གྲུབ་པར་རྟོགས་པའི་ཡིད་
དཔྱོད་ཀྱིས་གཅོད་རྒྱུའི་མཐའ་གཅིག་འཛིན་གྱི་སྒྲོ་འདོགས་ཡོད་པའི་ཕྱིར་ན་མ་ཁྱབ་སྟེ། དེ་ཡིན་ཀྱང་སྒྲོ་འདོགས་
ཡིན་མི་དགོས་པའི་ཕྱིར། ཁྱོད་རང་ལ་དེ་ཆོས་ཅན། བྱང་ སའི་དངོས་བསྟན་གྱི་སྒྲོ་འདོགས་ཡིན་པར་ཐལ།

དྲང་ངེས་རྣམ་འབྱེད་ཀྱི་དོགས་དཔྱོད། · 323 . 
བཏགས་པའི་ཚིག་གི་མཚན་མའི་གཞི་ཞེས་སོགས་ཀྱི་དངོས་བསྟན་གྱི་སྒྲོ་འདོགས་ཡིན་པའི་ཕྱིར་ཏེ། གཞུང་འདིས་
དངོས་སུ་འགོག་རྒྱུ་ལ་སྒྲོ་འདོགས་གཅིག་ཡོད་པའི་ཕྱིར། བྱས་པ་ལ་ཁོ་ན་རེ། སྒྲོ་སྐུར་མི་འགལ་བར་ཐལ།
གཞན་དབང་རྟོག་པའི་བཏགས་ཙམ་དུ་གྲུབ་པར་འཛིན་པ་དེ་དང་པོ་གང་ཞིག་ཕྱི་མ་ཡིན་པའི་ཕྱིར་ཏེ། དེ་རྟོག་
བཏགས་ཙམ་དུ་བཟུང་ན་མཚན་ཉིད་གསུམ་ག་ལ་སྐུར་འདེབས་སུ་བཤད་པའི་ཕྱིར་ཟེར་ན། དང་པོ་མ་གྲུབ།
བྱས་པ་ལ་ཁོ་ན་རེ། དེར་ཐལ། རྟོག་བཏགས་ཙམ་དུ་མ་གྲུབ་བཞིན་དུ་གྲུབ་པར་བཟུང་བའི་ཕྱིར་ན་མ་ཁྱབ་སྟེ།
བདག་དང་འཇིག་རྟེན་མཐའ་དང་ལྡན་པར་ལྟ་བ་དེས་མི་ལྡན་བཞིན་དུ་ལྡན་པར་བལྟས་ཀྱང་། རྣམ་བཤད་ལས།
མཐའ་དང་ལྡན་པ་སྐྱེ་བ་ཕྱི་མར་མི་འཇུག་པར་ལྟ་བ་ཞེས་གསུངས་ལ། གསེར་ཕྲེང་ལས་ཀྱང་། མཐའི་དོན་དེ་ལྟར་
འཆད་པའི་དབང་དུ་བྱས་ན་འདུ་བའི་ལྟ་བར་གསུངས་ཀྱི་གཡོ་བའི་ལྟ་བར་མ་གསུངས་པའི་ཕྱིར་རོ། ། ཞེས་
གསུངས་པའི་ཕྱིར་ཟེར། ཡང་ཁ་ཅིག དྲངས་མ་ཐག་པའི་གཞུང་འདིའི་དགོངས་པ་འཚོལ་དགོས་ཀྱི། ཚིག་ཟིན་
ལྟར་ཁས་ལེན་མི་རུང་བའི་ཕྱིར། གཞན་དུ་ན་གཞན་དབང་རང་གི་མཚན་ཉིད་ཀྱིས་མ་གྲུབ་པར་འཛིན་པའི་རྟོག་
པ་ཆོས་ཅན། རྟོག་པ་ལོག་ཤེས་མ་ཡིན་པར་ཐལ། སྒྲོ་འདོགས་མ་ཡིན་པའི་ཕྱིར། ཁྱབ་སྟེ། སྡེ་བདུན་རྒྱན་ལས།
རྟོག་པ་ལ་བློ་རིག་མི་འདྲ་བའི་སྒོ་ནས་དབྱེ་ན། མ་རྟོགས་པའི་རྟོག་པ་དང་། ངེས་ཤེས་གཉིས། དང་པོའི་མཚན་
ཉིད། རང་གི་ཞེན་སྟངས་ཚད་མས་དངོས་སུ་འགོག་ནུས་ཀྱི་བློ། དབྱེ་ན། ལོག་རྟོག་དང་། ཐེ་ཚོམ་གཉིས།
དང་པོ་དང་རྟོག་པ་ལོག་ཤེས་དོན་གཅིག་ཅིང་། དེའི་མཚན་ཉིད། རང་གི་ཞེན་སྟངས་ཀྱི་ཡུལ་ཐ་སྙད་དུའང་མ་
གྲུབ་པའི་རྟོག་པ། འདི་དང་སྒྲོ་འདོགས་ཀྱང་དོན་གཅིག དཔེར་ན། སྒྲ་རྟག་འཛིན་གྱི་རྟོག་པ་ལྟ་བུའོ། ། ཞེས་
གསུངས་པའི་ཕྱིར། གཞན་ཡང་། གཞན་ དབང་ རྟོག་པས་བཏགས་ཙམ་དུ་གྲུབ་པར་འཛིན་པའི་བློ་དང་།
བདག་དང་འཇིག་རྟེན་མཐའ་དང་ལྡན་པར་ལྟ་བ་གཉིས་སྒྲོ་འདོགས་མ་ཡིན་པར་བཤད་པའང་མི་འཐད་དེ། དེ་
གཉིས་པོ་གང་རུང་ཡིན་ན་སྒྲོ་འདོགས་ཡིན་པས་ཁྱབ་པའི་ཕྱིར་ཏེ། ཡོད་བཞིན་དུ་མེད་པར་འཛིན་པའི་བློ་དང་།
ཡིན་བཞིན་དུ་མ་ཡིན་པར་འཛིན་པའི་བློ་གཉིས་པོ་གང་རུང་ཡིན་ན། སྐུར་འདེབས་ཡིན་པས་ཁྱབ། མ་ཡིན་
བཞིན་དུ་ཡིན་པར་འཛིན་པའི་བློ་དང་། མེད་བཞིན་དུ་ཡོད་པར་འཛིན་པའི་བློ་གཉིས་པོ་གང་རུང་ཡིན་ན། སྒྲོ་
འདོགས་ཡིན་པས་ཁྱབ་པའི་ཕྱིར་ཏེ། གསེར་ཕྲེང་ལས། ཡོད་པ་དང་ཡིན་པ་དེ་ལས་ལྡོག་པ་ནི་སྐུར་འདེབས་དང་།
མེད་པ་དང་མ་ཡིན་པ་དེ་ལས་ལྡོག་པ་ནི་སྒྲོ་འདོགས་སོ། ། ཞེས་གསུངས་པའི་ཕྱིར། ཁྱབ་སྟེ། སྐུར་འདེབས་ལ་སྒྲོ་
འདོགས་ཀྱིས་ཁྱབ་ཀྱང་། སྒྲོ་འདོགས་ལ་སྐུར་འདེབས་ཀྱིས་མ་ཁྱབ་ལ། སྒྲོ་སྐུར་གཉིས་སུ་ཕྱེ་བའི་དེ་གཉིས་འགལ་
ཞེས་པ་དེང་སང་ཡོངས་སུ་གྲགས་པ་ནི་གཞུང་དེ་དག་ལ་བརྟེན་པ་ཡིན་པས་དེ་ལྟར་ཁས་ལེན་དགོས་པའི་ཕྱིར་
རོ། ། གཞུང་དེ་དག་གི་བཤད་ཚུལ་ལ་དཔག་ན་སྒྲོ་སྐུར་གང་རུང་ལ་ཤེས་པ་ཁོ་ན་དགོས་པར་འདྲ་ཡང་། ལེའུ་

• 324 • དྲང་ངེས་རྣམ་འབྱེད་ཀྱི་དོགས་དཔྱོད།
མ= -- --
གཉིས་པའི་མཐའ་དཔྱོད་ལས། གཞན་དག་ན་རེ། སྒྲོ་འདོགས་མྱོང་བའི་རང་རིག་མངོན་སུམ་ཚད་མ་ཆོས་ཅན།
ཚད་མ་མ་ཡིན་པར་ཐལ། ངོ་བོའི་ཁྱད་པར་སྒྲོ་འདོགས་མི་གཅོད་པའི་ཕྱིར། དེར་ཐལ། སྒྲོ་འདོགས་དང་ངོ་བོ་
གཅིག་ཡིན་པའི་ཕྱིར། རྟགས་གྲུབ་སྟེ། སྒྲོ་འདོགས་ལ་སྒྲ་རྟོག་གཉིས་ཡོད་པའི་ཕྱིར། ཞེས་གསུངས་པས་དཔྱད་
དགོས་ཤིང་། དེར་མ་ཟད་སྡེ་བདུན་རྒྱན་ལས། ལོག་རྟོག རྟོག་པ་ལོག་ཤེས། སྒྲོ་འདོགས་གསུམ་དོན་གཅིག་ཏུ་
གསུངས་པ་ལའང་དཔྱད་དགོས་ཏེ། རྟོག་པ་ལོག་ཤེས་ཡིན་ན་སྒྲོ་འདོགས་ཡིན་པས་ཁྱབ་ཀྱང་ལོག་རྟོག་གིས་མ་
ཁྱབ། སྒྲོ་འདོགས་ལ་ལོག་རྟོག་གིས་ཀྱང་མ་ཁྱབ། རྟོག་པ་ལོག་ཤེས་ཀྱིས་ཀྱང་མ་ཁྱབ་པའི་ཕྱིར། དང་པོ་དེར་
ཐལ། གཟུགས་ཕྱི་རོལ་དོན་དུ་གྲུབ་པར་འཛིན་པའི་བློ་དེ། རྟོག་པ་ལོག་ཤེས་ཡིན་ཀྱང་ལོག་རྟོག་མ་ཡིན་པའི་ཕྱིར།
དགྲ་བཅོམ་པའི་རྒྱུད་ལ་ལོག་རྟོག་མེད་པའི་ཕྱིར། གུང་ཐང་རྟེན་འབྲེལ་ལས། དགྲ་བཅོམ་པས་ལོག་རྟོག་སྤངས་
པའི་ཕྱིར་དང་། ཞེས་གསུངས་པའི་ཕྱིར། གཉིས་པའང་དེ་དང་འདྲ་ཞིང་། གཞན་ཡང་། སྒྲ་རྟག་གམ་མི་རྟག་
སྙམ་པའི་ཐེ་ཚོམ་ཆོས་ཅན། ལོག་རྟོག་ཡིན་པར་ཐལ། སྒྲོ་འདོགས་ཡིན་པའི་ཕྱིར་ཏེ། སྒྲ་རྟག་འཛིན་གྱི་སྒྲོ་
འདོགས་ཡིན་པའི་ཕྱིར་ཏེ། སྒྲ་མི་རྟག་པར་རྟོགས་པའི་རྗེས་དཔག་གིས་གསར་དུ་གཅོད་རྒྱུའི་སྒྲོ་འདོགས་ཡིན་པའི་
ཕྱིར། ཁྱབ་སྟེ། སྒྲ་མི་རྟག་པར་རྟོགས་པའི་རྗེས་དཔག་སྐྱེས་པ། སྒྲ་རྟག་འཛིན་གྱི་སྒྲོ་འདོགས་ཆོད་པ་དུས་མཉམ་
ཡིན་པའི་ཕྱིར་ཏེ། རྟགས་རིགས་མཐའ་དཔྱོད་ལས ། བྱས་རྟགས་ཀྱིས་སྒྲ་མི་རྟག་པར་སྒྲུབ་པར་བྱེད་པའི་
བསྒྲུབ་བྱ་འཇལ་བའི་རྗེས་དཔག་གིས་གསར་དུ་གཅོད་རྒྱུའི་སྒྲོ་འདོགས་ཡོད་པའི་ཕྱིར། དེར་ཐལ། སྒྲ་རྟག་གམ་
མི་རྟག་ཕལ་ཆེར་རྟག་ལས་ཆེ་སྙམ་པའི་ཐེ་ཚོམ་དེ་དེ་ཡིན་པའི་ཕྱིར། དེར་ཐལ། ཤཱཀྱ་བློའི་འགྲེལ་བ་ལས། རྗེས་
སུ་དཔག་པའི་ཚད་མ་འགའ་ཞིག་ལ་ལོག་པར་རྟོག་པ་མེད་དུ་ཟིན་ཀྱང་། འོན་ཀྱང་ཐེ་ཚོམ་ཡོད་པར་འགྱུར་ལ་ཐེ་
ཚོམ་ཀྱང་གཉིས་ཀའི་ཆ་ལ་བརྟེན་པ་ཡིན་པས་ལོག་པར་རྟོག་པའི་ཕྱོགས་ལ་འཁྲུལ་བར་འགྱུར་རོ། ། ཞེས་གསུངས་
པའི་ཕྱིར། ཁྱབ་སྟེ། མེད་དུ་ཟིན་ཀྱང་ཞེས་པ་ཡན་ཆད་ཀྱིས་གློ་བུར་བའི་རྟགས་ཀྱིས་དུ་ལྡན་ལ་ལ་མེ་ཡོད་པར་
རྟོགས་པའི་རྗེས་དཔག་གིས་གསར་དུ་གཅོད་རྒྱུའི་སྒྲོ་འདོགས་ལ་མཐའ་གཅིག་ཏུ་དུ་ལྡན་ལ་ལ་མེ་མེད་པར་འཛིན་
པའི་སྒྲོ་འདོགས་མེད་པ་བསྟན། འོན་ཀྱང་མན་ཆད་ཀྱིས་དེ་འདྲའི་རྗེས་དཔག་གིས་གསར་དུ་གཅོད་རྒྱུའི་སྒྲོ་
འདོགས་ཡོད་པར་བསྟན་པའི་ཕྱིར། དེར་ཐལ། ཐེ་ཚོམ་དེ་གཉིས་ཀའི་ཆ་ལ་བརྟེན་པ་ཡིན་པས་ལོག་པར་རྟོག་
པའི་ཕྱོགས་ལ་འཁྲུལ་བར་འགྱུར་རོ། ། ཞེས་པའི་གཞུང་འདིས་དུ་ལྡན་ལ་ལ་མེ་ཡོད་དམ་མེད་སྙམ་པའི་ཐེ་ཚོམ་དེ།
སྒྲོ་འདོགས་སུ་བསྟན་པའི་ཕྱིར། ཞེས་གསུངས་པའི་ཕྱིར། རྩ་བར་འདོད་མི་ནུས་ཏེ། ལོག་རྟོག་ལ་ཐེ་ཚོམ་མ་ཡིན་
དགོས་པའི་ཕྱིར། གུང་ཐང་རྟེན་འབྲེལ་ལས། ཐེ་ཚོམ་གྱིས་ལོག་པར་བཟུང་བ་མ་ཡིན་པས། ལོག་རྟོག་ཏུ་མི་འགྲོ་
བའི་ཕྱིར། ཞེས་གསུངས་པའི་ཕྱིར་ཟེར་བ་ལའང་། ལ་ལས། ཐེ་ཚོམ་ལོག་རྟོག་མིན་པར་གསུངས་པ་ལྟར་ཁས་

• 325 •
དྲང་ངེས་རྣམ་འབྱེད་ཀྱི་དོགས་དཔྱོད།
ལེན་མི་རིགས་ལ། སྒྲ་རྟག་གམ་མི་རྟག་སྙམ་པའི་ཐེ་ཚོམ་སྒྲ་རྟག་འཛིན་གྱི་སྒྲོ་འདོགས་སུ་གསུངས་པ་ལྟར་ཁས་ལེན་
མི་རིགས་པའི་ཕྱིར། དང་པོ་དེར་ཐལ། ཐེ་ཚོམ་དང་ལོག་རྟོག་མི་འགལ་བའི་ཕྱིར། འཐད་ལྡན་ལས། ཐེ་ཚོམ་
དང་ལོག་པར་རྟོག་པ་མི་འགལ་ཏེ། དེ་གཉིས་བྱ་བ་གཅིག་པའི་ཕྱིར་རོ། ། ཞེས་གསུངས་པའི་ཕྱིར། གཉིས་པ་
དེར་ཐལ། གུང་ཐང་རྟེན་འབྲེལ་ལས། མ་རིག་པ་ལ་ལོག་རྟོག་གིས་ཁྱབ་པར་ཐལ། དེ་ལ་ལོག་ཤེས་ཀྱིས་ཁྱབ་
པའི་ཕྱིར་ན་མ་ཁྱབ་སྟེ། དགྲ་བཅོམ་པས་ལོག་རྟོག་སྤངས་པའི་ཕྱིར་དང་། ཐེ་ཚོམ་དང་མཚུངས་ལྡན་གྱི་མ་རིག་
པའང་ཡོད་པའི་ཕྱིར་དང་། ཐེ་ཚོམ་གྱིས་ལོག་པར་བཟུང་བ་མ་ཡིན་པས་ལོག་རྟོག་ཏུ་མི་འགྲོ་བའི་ཕྱིར། གཞན་དུ་
ན་བདེན་པར་ཡོད་དམ་མེད་སྙམ་པའི་ཐེ་ཚོམ་བདེན་འཛིན་དུ་འདོད་དགོས་པས་ཐེ་ཚོམ་མཐོང་སྤང་ཉོན་མོངས་མ་
ཡིན་པར་འགྱུར་རོ། ། ཞེས་གསུངས་པའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག མཐའ་གཉིས་སྤོང་
ཚུལ་སྤྱིར་བསྟན་པའི་སྐབས་ཀྱི་སྒྲོ་འདོགས་ཀྱི་མཐའ་དང་། སྒྲོ་འདོགས་ཀྱི་མཐའ་བྱེ་བྲག་ཏུ་འགོག་པའི་སྐབས་ཀྱི་
སྒྲོ་འདོགས་ཀྱི་མཐའ་གཉིས་མི་འདྲ་སྟེ། མཆན་དུ། འདི་ལ་དཔྱོད་ལྡན་ཁ་ཅིག་ན་རེ། མཐའ་གཉིས་སྤོང་ཚུལ་
སྤྱིར་བསྟན་པའི་སྐབས་ཀྱི་སྒྲོ་འདོགས་ཀྱི་མཐའ་དང་། སྒྲོ་འདོགས་ཀྱི་མཐའ་བྱེ་བྲག་ཏུ་འགོག་པའི་སྐབས་ཀྱི་སྒྲོ་
འདོགས་ཀྱི་མཐའ་གཅིག་གམ་མི་གཅིག ནས། རིགས་པའི་འཕུལ་དང་དངོས་ཀྱི་ཁས་བླངས་གཉིས་ཁྱད་ཕྱེད་པ་
གལ་ཆེའོ། ། ཞེས་གསུངས་པའི་ཕྱིར། ཁྱབ་སྟེ། མཐའ་གཉིས་སྤོང་ཚུལ་སྤྱིར་བསྟན་པའི་དེ་ལ་ཀུན་བཏགས་
རང་གི་མཚན་ཉིད་ཀྱིས་གྲུབ་པ་འཇོག་དགོས། གཅིག་ཤོས་ལ་ཆོས་བདག་འཇོག་དགོས་པར་ཤིན་ཏུ་གསལ་བར་
གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། ཀུན་བཏགས་རང་གི་མཚན་ཉིད་ཀྱིས་གྲུབ་པར་
འཛིན་པའི་བློ་དེ། བྱང་སའི་དངོས་བསྟན་གྱི་སྒྲོ་འདོགས་མ་ཡིན་པའི་ཕྱིར། མ་གྲུབ་ན། བྱང་སའི་དངོས་བསྟན་
གྱི་སྒྲོ་འདོགས་འགོག་ཡུལ་གྱི་རང་སྡེ་ལ། ཉན་ཐོས་སྡེ་བས་མ་ཁྱབ་པར་ཐལ། རང་རྒྱུད་པ་དེ་ཡིན་པའི་ཕྱིར་ཏེ།
དེས་ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་བླངས་པའི་ཕྱིར། མ་ཁྱབ་མཚམས་ལ་འདོད་མི་ནུས་ཏེ།
དེ་ལ་ཉན་ཐོས་སྡེ་བས་ཁྱབ་པའི་ཕྱིར། གཞུང་ཉིད་ལས། བྱང་ས་ལས་ལུང་གིས་ཀྱང་བཀག་ཅིང་གཞན་སྡེ་ལ་རང་
གི་སྟོན་པའི་ལུང་གིས་འགོག་ཏུ་མི་རུང་བས་དགག་པའི་ཡུལ་ལ་རང་སྡེ་ཡང་ཡོད་ལ། ངོ་བོ་ཉིད་མེད་པར་སྨྲ་བ་དང་
རྣལ་འབྱོར་སྤྱོད་པའི་ཁྱད་པར་ལ་འགོག་པ་མིན་པས་ཉན་ཐོས་སྡེ་བའོ། ། ཞེས་དང་། ཡིག་ཆ་སོགས་ལས་ཀྱང་དེ་
ཇི་ལྟ་བ་བཞིན་ཡིན་པའི་ཕྱིར། གཞན་ཡང་། ཉན་ཐོས་སྡེ་གཉིས་ཀྱིས་ཀུན་བཏགས་རང་གི་མཚན་ཉིད་ཀྱིས་གྲུབ་
པར་ཁས་བླངས་པར་ཐལ། བྱང་སའི་དངོས་བསྟན་གྱི་སྒྲོ་འདོགས་འགོག་ཡུལ་གྱི་ཕྱོགས་སྔ་ཡིན་པའི་ཕྱིར་ཏེ།
གཞུང་ཉིད་དྲངས་མ་ཐག་པ་དེ་ཡིན་པའི་ཕྱིར། གོང་དུ་འདོད་ན། ཉན་ཐོས་སྡེ་བས་དེ་ལྟར་ཁས་མི་ལེན་པར་རྩོམ་
འཕྲོདང་མཆན་གཉིས་ཀར་ལན་དུ་མར་བཤད་པ་མི་འཐད་པར་ཐལ་ལོ། ། གཞན་ཡང་། གཞུང་དུ། ཀུན་

， 326 • དྲང་ངེས་རྣམ་འབྱེད་ཀྱི་དོགས་དཔྱོད།
བཏགས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་བྱང་སའི་དངོས་བསྟན་གྱི་སྒྲོ་འདོགས་སུ་གསུངས་པའི་
ཀུན་བཏགས་ནི། ཀུན་བཏགས་སྤྱི་ཙམ་མ་ཡིན་པར་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་
ཀྱི་བདག་འཛིན་དུ་འཇོག་པའི་ཀུན་བཏགས་དེ་ཡིན་དགོས་པའི་ཕྱིར་ཏེ། དེ་འདྲ་བའི་ཀུན་བཏགས་འཇོག་རྒྱུ་ཡོད་
པའི་ཕྱིར་ཏེ། གཞུང་ཉིད་ལས། ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་
དུ་འདོད་པའི་ཀུན་བཏགས་ནི། ཕུང་པོ་ལ་སོགས་པ་ལ་འདི་གཟུགས་སོ། ། ཞེས་ངོ་བོ་དང་། འདི་གཟུགས་ཀྱི་སྐྱེ་
བའོ་ཞེས་སོགས་ཁྱད་པར་དུ་མིང་དང་བརྡར་བཏགས་པའི་ངོ་བོའོ། ། དེ་ཙམ་ཞིག་ཏུ་ནི་ཕུང་བོ་ལ་སོགས་པ་ཡོད་
པས་དེར་ཡོད་པར་འཛིན་པ་སྒྲོ་འདོགས་མིན་གྱི། ཕུང་སོགས་ངོ་བོ་དེར་རང་གི་མཚན་ཉིད་ཀྱིས་ཡོད་པར་འཛིན་
པ་སྒྲོ་འདོགས་སོ། ། ཞེས་དང་། དེ་འདྲའི་ཀུན་བཏགས་ལ་བྱེད་པར་གང་གིས་ཤེས་ཤེ་ན། བྱང་སའི་དངོས་
བསྟན་གྱི་སྒྲོ་འདོགས་ངོས་བཟུང་བའི་སྐབས་ཀྱི་གཞུང་ཉིད་ལས། བྱང་ས་ལས། གཟུགས་ལ་སོགས་པའི་ཆོས་
རྣམས་དང་གཟུགས་ལ་སོགས་པའི་དངོས་བོ་ལ་འདོགས་པའི་ཚིག་གི་ངོ་བོ་ཉིད་ཀྱིས་རང་གི་མཚན་ཉིད་ཡོད་པ་མ་
ཡིན་པ་ལ་སྒྲོ་བཏགས་ནས་མངོན་པར་ཞེན་པ་གང་ཡིན་པ་དང༌། ཞེས་པ་འདིས་སྒྲོ་འདོགས་ཚུལ་གསུངས་ལ།
ཞེས་དང་། གཟུགས་ཞེས་པ་ནས་དངོས་པོ་ལ་ཞེས་པའི་བར་གྱིས་ཀུན་བཏགས་འདོགས་པའི་གཞི་བསྟན་ཏེ། དེ་
ལ་འདོགས་པའི་ཚིག་གི་ངོ་བོ་ཉིད་ཅེས་པ་ནི་ཚིག་གིས་བཏགས་པའི་ངོ་བོ་ཉིད་ལ་བྱ་ཡི། འདོགས་བྱེད་ཀྱི་ཚིག་ལ་མི་
བྱ་སྟེ་བསྡུ་བ་ལ་སོགས་པ་ནས་གསལ་བར་བཤད་དོ། ། ཞེས་གསུངས་པའི་ཕྱིར། ཁྱབ་སྟེ། དྲངས་མ་ཐག་པའི་
བྱང་སའི་གཞུང་དོན་ནི་གཟུགས་ལ་སོགས་པའི་དངོས་པོ་ལ་གཟུགས་ལ་སོགས་པའི་ཚིག་གིས་འདོགས་པའི་ངོ་བོ་
ཉིད་དུ་རང་གི་མཚན་ཉིད་ཀྱིས་གྲུབ་པར་འཛིན་པ་གང་ཡིན་པ་དེ་སྒྲོ་འདོགས་ཡིན་ཞེས་པའི་དོན་ཏུ་ཤིན་ཏུ་གསལ་
ཏེ། གཞུང་གི་ཚིག་ན་གསལ་བའི་ཕྱིར་རོ། ། དེས་ན་གཞུང་དུ་ཀུན་བཏགས་རང་གི་མཚན་ཉིད་ཀྱིས་གྲུབ་པར་
འཛིན་པ་བྱང་སའི་དངོས་བསྟན་གྱི་སྒྲོ་འདོགས་སུ་གསུངས་པ་ནི་འདི་ནི་གཟུགས་སོ་ཞེས་ངོ་བོ་དང་། འདི་ནི་
གཟུགས་ཀྱི་སྐྱེ་བའོ་ཞེས་ཁྱད་པར་དུ་མིང་དང་བརྡར་བཏགས་པའི་ངོ་བོར་གཟུགས་ལ་སོགས་པ་རང་གི་མཚན་ཉིད་
ཀྱིས་གྲུབ་པར་འཛིན་པ་བྱང་སའི་དངོས་བསྟན་གྱི་སྒྲོ་འདོགས་ཡིན་པ་ལ་དགོངས་ནས་ཚིག་ཐུང་ངུར་བྱས་ཏེ།
ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་སྒྲོ་འདོགས་ཡིན་ཞེས་གསུངས་པར་ཤིན་ཏུ་གསལ་བའི་
ཕྱིར་ཏེ། གོང་དུ་ཀུན་བཏགས་རང་གི་མཚན་ཉིད་ཀྱིས་གྲུབ་པ་ཞེས་པ་ཙམ་ལས་མ་གསུངས་ཀྱང་། འོག་ཏུ་དེ་
གསལ་བར་བྱ་བའི་ཕྱིར་དུ་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་ཆོས་ཀྱི་བདག་འཛིན་དུ་འདོད་
པའི་ཀུན་བཏགས་ནི་ཞེས་སོགས་བྱུང་བའི་ཕྱིར། དེ་ལྟར་བྱས་ན་གཞུང་གི་གོང་འོག་ཤིན་ཏུ་འབྲེལ་བར་འགྱུར་ལ་
གཞན་དུ་ན་འབྲེལ་མེད་དུ་འགྱུར་བའི་ཕྱིར། འབྲེལ་མེད་དུ་ཇི་ལྟར་འགྱུར་ཞེ་ན་གཟུགས་ཙམ་དེའི་ཆོས་ཉིད་

དྲང་ངེས་རྣམ་འབྱེད་ཀྱི་དོགས་དཔྱོད། · 327 .
མཐའ་གཉིས་དང་བྲལ་ཚུལ་བཤད་པ་ན། གཟུགས་གཟུགས་ཞེས་པའི་མིང་བརྡ་འཇུག་པའི་གཞིར་རང་གི་མཚན་
ཉིད་ཀྱིས་ཡོད་པའི་ཡོད་མཐའ་དང་། གཟུགས་བདེན་པར་མེད་པའི་མེད་མཐའ་དེ་མཐའ་གཉིས་དང་བྲལ་བའི་
ཚུལ་གྱིས་ཡོད་ཅེས་བཤད་ན་འབྲེལ་གྱི། དེ་གཉིས་སྤྱིར་ཀུན་བཏགས་རང་གི་མཚན་ཉིད་ཀྱིས་གྲུབ་པའི་ཡོད་མཐའ་
དང་། གཞན་དབང་ཡོངས་གྲུབ་བདེན་པར་མེད་པའི་མེད་མཐའ་དང་བྲལ་ཞེས་བཤད་པ་ལ་འབྲེལ་ཅི་ཡང་མེད་
པའི་ཕྱིར་ཏེ། རི་བོང་རྭ་ཡོད་པའི་ཡོད་མཐའ་དང་། རི་བོང་རྭ་མེད་པའི་མེད་མཐའ་དང་བྲལ་ཞེས་པ་ལྟ་བུ་ཡིན་
པའི་ཕྱིར་རོ། ། གཞན་ཡང་། སྤྱིར་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་བྱང་སའི་
དངོས་བསྟན་གྱི་སྒྲོ་འདོགས་མ་ཡིན་པར་ཐལ། བྱང་སའི་དངོས་བསྟན་གྱི་སྒྲོ་འདོགས་ཡིན་ན། ཆོས་ཀྱི་བདག་
འཛིན་ཡིན་པས་ཁྱབ་པའི་ཕྱིར་ཏེ། དེའི་ཞེན་ཡུལ་འགོག་པའི་རིགས་པ་ཡིན་ན་ཆོས་ཀྱི་བདག་མེད་སྒྲུབ་བྱེད་ཀྱི་
རིགས་པ་ཡིན་པས་ཁྱབ་པའི་ཕྱིར་ཏེ། གཞུང་ཉིད་ལས། གལ་ཏེ་སྒྲོ་སྐུར་བྱེད་ཚུལ་དེ་ལྟར་ཡིན་ན་དེ་གཉིས་སྤོང་
ཚུལ་ཇི་ལྟར་ཡིན་སྙམ་ན། དེ་ལ་སྒྲོ་འདོགས་ཀྱི་མཐའ་ནི། ཆོས་གང་ལ་ཡང་དེའི་ངོ་བོ་དང་ཁྱད་པར་དུ་བཏགས་
པ་དེས་དེ་དོན་དམ་པར་སྟོང་བར་བསྟན་པས་འགོག་སྟེ་ཞིབ་ཏུ་འཆད་པར་འགྱུར་རོ། ། ཞེས་གསུངས་པའི་ཕྱིར།
ཁྱབ་སྟེ། དེ་ཆོས་ཀྱི་བདག་འཛིན་མིན་ན། ཆོས་ཀྱི་བདག་མེད་དངོས་སུ་སྒྲུབ་པའི་རིགས་པས་ཀུན་རྫོབ་བདེན་པ་
དངོས་ཤུགས་གང་རུང་ལ་གྲུབ་པར་ཐལ་བའི་ཕྱིར་རོ། ། གལ་ཏེ་རིགས་པ་དེས་དངོས་སུ་བཀག་པ་མིན་ཀྱང་རིགས་
པའི་འཕུལ་གྱིས་བཀག་པ་ཡིན་ནོ་ཞེ་ན། རིགས་པའི་འཕྲུལ་གྱིས་བཀག་པའི་རྒྱུ་མཚན་ཅི་ཡིན། དེ་དངོས་སུ་
འགོག་པའི་རིགས་པ་མེད་དམ་ཡོད་ཀྱང་དེ་ལྟར་བཀག་པ་ཡིན་སྨྱོས་ཤིག དེས་ན་སྤྱིར་ཀུན་བཏགས་རང་གི་མཚན་
ཉིད་ཀྱིས་གྲུབ་པར་འཛིན་པའི་བློ་བྱང་སའི་དངོས་བསྟན་གྱི་སྒྲོ་འདོགས་སུ་ཁས་བླངས་ན། གཞུང་གི་གོང་འོག་མི་
མཐུན་པར་ཐལ་བ་དང་། ཀུན་བཏགས་རང་གི་མཚན་ཉིད་ཀྱིས་མ་གྲུབ་པ་ཆོས་ཉིད་དུ་ཐལ་བ་དང་། བྱང་སའི་
དངོས་བསྟན་གྱི་སྒྲོ་འདོགས་འགོག་ཡུལ་གྱི་རང་སྡེ་ལ་ཉན་ཐོས་སྡེ་བས་མ་ཁྱབ་པར་ཐལ་བ་དང་། མཐའ་གཉིས་
སྤོང་ཚུལ་འབྲེལ་མེད་དུ་ཐལ་བ་དང་། སྟོང་ཉིད་དངོས་སུ་སྒྲུབ་པའི་རིགས་པས་ཀུན་རྫོབ་བདེན་པ་དངོས་ཤུགས་
གང་རུང་ལ་གྲུབ་པར་ཐལ་བ་སོགས་སྐྱོན་མཐའ་ཡས་པ་འབྱུང་བའི་ཕྱིར། དེ་ལ་དགོངས་ནས་དྲང་ངེས་མདོར་
བསྡུས་ལས། ཁ་ཅིག་གིས། ཀུན་བཏགས་རང་གི་མཚན་ཉིད་ཀྱིས་གྲུབ་པ་སྐབས་འདིར་དངོས་སུ་བསྟན་པའི་སྒྲོ་
འདོགས་ཀྱི་མཐའ་ཡིན་པར་ཐལ། ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ་སྐབས་འདིར་
དངོས་སུ་བསྟན་པའི་སྒྲོ་འདོགས་ཡིན་པའི་ཕྱིར། དེར་ཐལ། དཀའ་འགྲེལ་ལས། སྐབས་འདིའི་སྒྲོ་འདོགས་ཀྱི་
མཐར་འཛིན་ངོས་བཟུང་དུ་ཡོད་དེ། ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་དེ་སྒྲོ་འདོགས་ཀྱི་
མཐར་འཛིན་པ་ཡིན་པའི་ཕྱིར། ཞེས་གསུངས་པའི་ཕྱིར་ན་མ་ཁྱབ་སྟེ། དེའི་དོན་ནི། གཟུགས་སོགས་འདུས་

• 328 • དྲང་ངེས་རྣམ་འབྱེད་ཀྱི་དོགས་དཔྱོད།
ས --， ་་- - - ་- - -
བྱས་ཀྱི་ཆོས་རྣམས་ངོ་བོ་དང་ཁྱད་པར་དུ་ཀུན་བཏགས་པའི་ཚིག་གི་འཇུག་གཞིར་གཟུགས་སོགས་ངོ་བོ་ཉིད་ཀྱི་རང་
གི་མཚན་ཉིད་ཀྱིས་ཡོད་པ་མ་ཡིན་པ་ལ་ཡོད་པར་སྒྲོ་བཏགས་ནས་དེ་ལྟར་ཞེན་པའི་བློ་ཞིག་ལ་འདོད་པའི་ཕྱིར།
ཞེས་བཤད་པ་ལ་དཀའ་འགྲེལ་ལས། ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་ཚུལ་ཡོད་དེ། འདི་
ནི་གཟུགས་སོ་ཞེས་ངོ་བོ་དང་འདི་ནི་གཟུགས་ཀྱི་སྐྱེ་བའོ། ། ཞེས་ཁྱད་པར་དུ་ཀུན་བཏགས་པའི་ཚིག་གི་འཇུག་
གཞིར་གཟུགས་སོགས་ངོ་བོ་ཉིད་ཀྱི་རང་གི་མཚན་ཉིད་ཀྱིས་ཡོད་པ་མ་ཡིན་པ་ལ་ཡོད་པར་སྒྲོ་བཏགས་ནས་དེ་ལྟར་
གྲུབ་པར་མངོན་པར་ཞེན་པ་གང་ཡིན་པ་དེ་ལ་འདོད་པའི་ཕྱིར་རོ། ། ཞེས་གསུངས་པའི་ཕྱིར། ཞེས་བཤད་པ་ནི་
བྱང་ས་དང་གཞུང་གི་དགོངས་པ་དངོས་ཡིན་པ་ལ་སུས་ཀྱང་བསྙོན་མི་རུང་ཞིང་། གཞུང་དང་ཡིག་ཆར་ཀུན་
བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་བྱང་སའི་དངོས་བསྟན་གྱི་སྒྲོ་འདོགས་སུ་གསུངས་པ་ཡང་ཚིག་
ཐུང་ངུར་བྱས་པ་ཙམ་མ་གཏོགས། དོན་འདི་ལྟར་ཡིན་དགོས་པ་ནི་གཞུང་ཀླགས་པ་ཙམ་གྱིས་ཤེས་ནུས་པས།
གུང་ཐང་འཇམ་པའི་དབྱངས་ཀྱིས་དྲང་ངེས་མདོར་བསྡུས་མ་གཟིགས་པའམ་གཟིགས་ཀྱང་ཁས་མི་ལེན་པ་ག་ལ་
ཡིན། དེས་ན་མཆན་དུ་སྤྱིར་ཀུན་བཏགས་རང་གི་མཚན་ཉིད་ཀྱིས་གྲུབ་པར་འཛིན་པ་བྱང་སའི་དངོས་བསྟན་གྱི་
སྒྲོ་འདོགས་སུ་གསུངས་ནས་ཞིབ་ཆ་མང་དུ་མཛད་པ་ནི། གུང་ཐང་འཇམ་པའི་དབྱངས་ཀྱི་དགོངས་པ་དངོས་མིན་
པར་ནུ་ཞོ་ལེན་པ་དག་གིས་ཀྱང་ཤེས་ནུས་པའི་ཕྱིར་ཟེར་ན་དཔྱད་གཞི་ཆེ། ཁ་ཅིག བྱང་སར་གཞན་དབང་
བདེན་མེད་དུ་འཛིན་པའི་བློ་སྐུར་འདེབས་སུ་དངོས་སུ་བཤད་པའི་རྒྱུ་མཚན་ཡོད་དེ། མཆན་དུ། དབུ་མ་པ་
རྣམས་དོན་དམ་དུ་ཡོད་པའི་ཡོད་མཐའ་དང་། ཐ་སྙད་དུ་མེད་པའི་མེད་མཐའ་ཞེས་ཟེར་གྱི་རང་མཚན་གྱིས་གྲུབ་
པའི་ཡོད་མཐའ་ཞེས་ཆེར་མ་ གྲགས་པས། སྔ་མ་དེས་ཟླས་དྲངས་ནས་དོན་དམ་དུ་མེད་པར་འཛིན་པ་སྐུར་
འདེབས་སུ་དངོས་སུ་བཤད་པ་ཡིན་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག རང་མཚན་གྱིས་
གྲུབ་པའི་ཡོད་མཐའ་ཞེས་ཆེར་མ་གྲགས་པས་ཞེས་པ་མི་འཐད་པར་ཐལ། གཞན་དབང་རང་གི་མཚན་ཉིད་ཀྱིས་
གྲུབ་པར་འཛིན་པ་སྒྲོ་འདོགས་སུ་ཐལ་འགྱུར་བའི་གཞུང་ལས་ཆེར་གྲགས་པའི་ཕྱིར་ཏེ། འཇུག་པ་རྩ་འགྲེལ་ལས་
རང་གི་མཚན་ཉིད་ཀྱིས་གྲུབ་པ་རྒྱས་པར་བཀག་པའི་ཕྱིར་ཏེ། གང་ཟག་དང་ཕུང་པོ་རང་བཞིན་མེད་པ་རྒྱས་པར་
སྒྲུབ་པའི་ཕྱིར། ཆོས་དང་གང་ཟག་དབྱེ་བས་རྣམ་གཉིས་གསུངས། ཞེས་དང་། གང་གི་ཕྱིར་ན་བདག་དང་
གཞན་དང་གཉིས་ཀ་ལས་སྐྱེ་དང་། ། རྒྱུ་ལ་མ་ལྟོས་ཡོད་པ་མིན་པས་དངོས་རྣམས་རང་བཞིན་བྲལ། ། ཞེས་
སོགས་གསུངས་པའི་ཕྱིར། གཞན་ཡང་། མཆན་དུ། གཞན་དབང་རང་མཚན་གྱིས་མ་གྲུབ་པར་འཛིན་པ་དེ་
གཞན་དབང་དོན་དམ་པར་མ་གྲུབ་པར་འཛིན་པ་ཡིན་པས། བྱང་སའི་དངོས་བསྟན་གྱི་སྐུར་འདེབས་ཡིན་ཀྱང་།
བྱང་སའི་དེ་དངོས་སུ་སྐུར་འདེབས་སུ་བཤད་མི་དགོས་སམ་སྙམ་སྟེ་བརྟག་པར་བྱའོ། ། ཞེས་གསུངས་པའང་

དྲང་ངེས་རྣམ་འབྱེད་ཀྱི་དོགས་དཔྱོད། · 329 •
དཔྱད་དགོས་ཏེ། གཞན་དབང་རང་གི་མཚན་ཉིད་ཀྱིས་མ་གྲུབ་པར་འཛིན་པའི་བློ་དེ། གཞན་དབང་བདེན་པར་
མ་གྲུབ་པར་འཛིན་པའི་བློ་མ་ཡིན་པའི་ཕྱིར་ཏེ། དེ་རང་གི་མཚན་ཉིད་ཀྱིས་གྲུབ་པར་འཛིན་པའི་བློ་དེ་བདེན་གྲུབ་
ཏུ་འཛིན་པའི་བློ་མ་ཡིན་པའི་ཕྱིར་ཏེ། དེ་རང་གི་མཚན་ཉིད་ཀྱིས་གྲུབ་པར་འཛིན་པའི་རྟོག་པ་དེ་བདེན་གྲུབ་ཏུ་
འཛིན་པའི་རྟོག་པ་མ་ཡིན་པའི་ཕྱིར། དེ་རང་གི་མཚན་ཉིད་ཀྱིས་གྲུབ་ཅེས་བརྗོད་པའི་སྒྲ་དེ་བདེན་གྲུབ་ཅེས་
བརྗོད་པའི་སྒྲ་མ་ཡིན་པའི་ཕྱིར་ཏེ། སྒྲ་རྟོག་སེལ་འཇུག་ཡིན་པའི་ཕྱིར། གཞན་ཡང་། སྒྲའི་བྱས་མི་རྟག་གཉིས་
དོན་གཅིག་ཡིན་ཀྱང་། སྒྲ་བྱས་པར་འཛིན་པའི་བློ་ཡིན་ན། སྒྲ་མི་རྟག་པར་འཛིན་པའི་བློ་ཡིན་པས་མ་ཁྱབ་པའི་
ཕྱིར་སོགས་མཐའ་ཡས་སོ། ། གཞན་ཡང་། གཞན་དབང་རང་མཚན་གྱིས་མ་གྲུབ་པར་འཛིན་པ་དེ་གཞན་དབང་
དོན་དམ་པར་མ་གྲུབ་པར་འཛིན་པ་ཡིན་པས། བྱང་སའི་དངོས་བསྟན་གྱི་སྐུར་འདེབས་ཡིན་ཀྱང་། བྱང་སའི་དེ་
དངོས་སུ་སྐུར་འདེབས་སུ་བཤད་མི་དགོས་ཞེས་བཤད་པ་མི་འཐད་པར་ཐལ། གཞན་དུ་ན་ཀུན་བཏགས་བདེན་
གྲུབ་ཏུ་འཛིན་པའི་བློ་བྱང་སའི་དངོས་བསྟན་གྱི་སྒྲོ་འདོགས་ཡིན་ཀྱང༌། བྱང་སའི་དེ་དངོས་སུ་སྒྲོ་འདོགས་སུ་
བཤད་མི་དགོས་ཞེས་ཁས་ལེན་རིགས་པར་ཐལ་ལོ། ། འདོད་ན། མཆན་དུ་དེ་བྱང་སའི་དངོས་བསྟན་གྱི་སྒྲོ་
འདོགས་མིན་པར་ཞིབ་ཆ་མཛད་པ་དང་འགལ་ལོ། ། གཞན་ཡང་། མཆན་དུ། དེ་ཡང་དབུ་མ་པ་རྣམས་བློ་
འཁྲུལ་བའི་སྣང་ཆ་ཙམ་ལས་ལོགས་སུ་རང་ངོས་ནས་གྲུབ་པ་ཡོད་པ་བཀག་སྟེ། དེའི་ཤུལ་ན་རང་བཞིན་གྱིས་གྲུབ་
པས་སྟོང་པའི་སྟོང་ཉིད་ཙམ་ཞིག་ལྷག་མར་ཡོད་པར་བཤད་པ་ནི། ཚུལ་འདི་ལས་གཞན་དུ་འདྲེན་པའི་གོལ་ས་ཆེ་
ཤོས་ཡིན་པར་འདི་བ་འདོད་པས་དེ་དག་དགག་པར་འདོད་ནས་བློ་འཁྲུལ་བའི་སྣང་ཆ་ཙམ་ཞེས་པས་འཁྲུལ་བ་དང་
ལྷག་མ་ལུས་རྒྱུའི་དོན་དམ་གཉིས་པོ་དྲིས་པ་ཡིན་ལ། ཞེས་སོགས་གསུངས་པའང་དཔྱད་དགོས་ཏེ། དབུ་མ་པ་
རྣམས་དེ་ལྟར་མི་འདོད་པའི་ཕྱིར་ཏེ། སྐབས་འདིར་དབུ་མ་པ་ཡིན་ན་སེམས་ཙམ་པ་ཡིན་དགོས་པའི་ཕྱིར། ངོ་བོ་
ཉིད་མེད་པར་སྨྲ་བ་ལ་བསམ་ནའང་མི་འཐད་དེ། དེ་ལྟར་འདོད་པའི་ངོ་བོ་ཉིད་མེད་པར་སྨྲ་བ་ཡིན་ན། ཐལ་
འགྱུར་བ་ཡིན་དགོས་པའི་ཕྱིར་ཏེ། དེ་ལྟར་འདོད་པའི་རང་རྒྱུད་པ་མེད་པའི་ཕྱིར་ཏེ། རང་རྒྱུད་པས་ཡང་དག་
ཀུན་རྫོབ་ཡིན་ན་བློ་འཁྲུལ་བས་སྣང་ཆ་ཙམ་མ་ཡིན་པས་ཁྱབ་པར་ཁས་བླངས་པའི་ཕྱིར་ཏེ། བདེན་གཉིས་ལས།
སྣང་དུ་འདྲ་ཡང་དོན་བྱེད་དག ། ནུས་པའི་ཕྱིར་དང་མི་ནུས་ཕྱིར། ། ཡང་དག་ཡང་དག་མ་ཡིན་པའི། ། ཀུན་
རྫོབ་ཀྱི་ནི་དབྱེ་བ་བྱས། ། ཞེས་གསུངས་པའི་ཕྱིར། གཞན་ཡང་མཆན་དུ་འོག་ཏུ་དོན་དམ་བདེན་པ་མཚན་ཉིད་
ལྔ་ལྡན་དུ་བཤད་པ་དང་། བསྡུ་བ་འགལ་བར་རྩོད་པ་བོ་དེ་དག་ནི་དོན་དམ་པར་ཡོད་པ་དང་དོན་དམ་ཡིན་པ་མ་
ཕྱེད་པས། འདིར་ཡང་དོན་དམ་པར་ཡོད་པའི་ཡོད་ས་དྲིས་པ་ལ་འདོད་མོད་ཀྱང་། དེ་འདྲའི་དོན་དམ་དེར་ནི་
ཆོས་ཉིད་ཀྱང་ཡོད་པར་དབུ་མ་པས་འདོད་པའི་ཕྱིར། ཞེས་གསུངས་པའང་དཔྱད་དགོས་ཏེ། དེ་ལྟར་རྩོད་མཁན་

: 330 . 
དྲང་ངེས་རྣམ་འབྱེད་ཀྱི་དོགས་དཔྱོད།
ལ་ནི་ཕྱི་རོལ་པ་འཇོག་པ་འབྲེལ་མེད་ལ། གལ་ཏེ་གྲུབ་མཐའ་སྨྲ་བ་བཞི་བོ་གང་རུང་བཞག་ནའང་མི་འཐད་དེ།
དེ་བཞི་བོ་གང་རུང་ཡིན་ན་དོན་དམ་པར་ཡོད་པ་དང་དོན་དམ་ཡིན་པ་ལ་ཁྱད་པར་མེད་པར་ཁས་བླངས་པའི་གང་
ཟག་མ་ཡིན་པས་ཁྱབ་པའི་ཕྱིར་ཏེ། དེར་རྩོད་ཚུལ་བཤད་པ་ནི་དོན་དམ་པར་ཡོད་པ་དང་དོན་དམ་ཡིན་པ་གཉིས་
ཀྱི་ཁྱད་པར་ཤེས་པའི་ཆེད་དུ་བཤད་པ་ཙམ་ཡིན་གྱི་རྩོད་པ་བོ་ཡོད་མི་དགོས་པའི་ཕྱིར་ཟེར་ན་བརྟག ཁ་ཅིག དེ་
བཞིན་ཉིད་རྟོགས་པའི་འཕགས་པའི་མཉམ་བཞག་ཡེ་ཤེས་ཆོས་ཅན། དོན་དམ་བདེན་པ་ཡིན་པར་ཐལ། དེ་ལྟར་
དུ་བསྡུ་བ་ལས་གསུངས་པའི་ཕྱིར་ཏེ། གཞུང་ཉིད་ལས། བསྡུ་བ་ལས་དེ་བཞིན་ཉིད་རྟོགས་པའི་མཉམ་བཞག་གི་
འཕགས་པའི་ཡེ་ཤེས་ནི་དོན་དམ་པར་ཡོད་པར་གསུངས་ཏེ། ཀུན་རྫོབ་ཏུ་ཡོད་པར་འཇོག་པའི་རྒྱུ་མཚན་སྔ་མ་
གཉིས་མེད་པ་ལ་དགོངས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་པར་ཐལ། དེ་བཞིན་
ཉིད་རྟོགས་པའི་འཕགས་པའི་མཉམ་བཞག་ཡེ་ཤེས་ལ་རྒྱུ་མཚན་སྔ་མ་གཉིས་ཀ་ཚང་བའི་ཕྱིར་ཏེ། བསྡུ་བ་ལས་རྒྱུ་
མཚན་དང་རྣམ་རྟོག་ཀུན་རྫོབ་ཏུ་ཡོད་པའི་རྒྱུ་མཚན་དུ་ཀུན་ནས་ཉོན་མོངས་པ་ཀུན་ནས་སློང་བའི་ཕྱིར་དང་
གདགས་པའི་གཞི་ཡིན་པའི་ཕྱིར། ཞེས་པའི་རྒྱུ་མཚན་གཉིས་ཀ་ཚང་བ་གང་ཞིག དེ་ལས་གཞན་པའི་རྒྱུ་མཚན་
གཉིས་མ་བྱུང་བའི་ཕྱིར། རྟགས་དང་པོ་དེར་ཐལ། ཀུན་ནས་ཉོན་མོངས་པ་ཀུན་ནས་སློང་བའི་དམིགས་པ་ཡིན་
པ་གང་ཞིག གདགས་པའི་གཞི་ཡིན་པའི་ཕྱིར། རྟགས་དང་པོ་དེར་ཐལ། ཀུན་རྫོབ་བདེན་པ་ཡིན་པའི་ཕྱིར།
ཁྱབ་སྟེ། གྲུབ་མཐའ་རྩ་བར། ཀུན་ཉོན་སྐྱེ་རུང་དམིགས་པ་ཀུན་རྫོབ་བདེན། ། ཞེས་དང་། གྲུབ་འགྲེལ་དུའང་།
ཀུན་ཉོན་སྐྱེ་རུང་གི་དམིགས་པའི་ཆོས་ཐ་སྙད་པ་དེ། ཀུན་རྫོབ་བདེན་པའི་མཚན་ཉིད་ཡིན་ཏེ། ཞེས་གསུངས་
པའི་ཕྱིར། གཞན་ཡང་། དེ་ཆོས་ཅན། ཀུན་ཉོན་སྐྱེ་རུང་གི་དམིགས་པ་ཡིན་པར་ཐལ། གང་ཟག་གི་བདག་
འཛིན་གྱི་དམིགས་ཡུལ་ཡིན་པའི་ཕྱིར་ཏེ། རང་ལ་དམིགས་པའི་གང་ཟག་གི་བདག་འཛིན་གྱི་དམིགས་ཡུལ་ཡིན་
པའི་ཕྱིར་ཏེ། གཞི་གྲུབ་པའི་ཕྱིར་ཟེར། ལ་ལས། བཤད་ཚུལ་དེ་རྣམས་མི་འཐད་པར་ཐལ། འཕགས་པའི་
མཉམ་བཞག་ཡེ་ཤེས་ལྟ་བུ་ཀུན་རྫོབ་བདེན་པ་ཡིན་ཀྱང་ཀུན་ཉོན་སྐྱེ་རུང་གི་དམིགས་པ་མ་ཡིན་པའི་ཕྱིར་ཏེ། ཀུན་
ནས་ཉོན་མོངས་ཀྱི་དམིགས་པ་མ་ཡིན་པའི་ཕྱིར་ཏེ། འགོག་ལམ་གང་རུང་ལ་དམིགས་པའི་ཉོན་མོངས་མེད་པའི་
ཕྱིར་ཏེ། ཀུན་བཏུས་ལས། འགོག་པ་དང་ལམ་ལ་དམིགས་པའི་ཉོན་མོངས་གང་ཡིན་པ་དེ་ནི་དེ་དག་ལ་དམིགས་
པ་མ་ཡིན་པར་ལྟ་སྟེ། དེའི་དམིགས་པ་ནི་དེ་ཡོངས་སུ་རྟོག་པའོ། ། ཞེས་དང་། རེད་མདའ་བའི་ཀུན་བཏུས་ཊིཀྐ་
ལས། འགོག་པ་དང་ལམ་ལ་དམིགས་པ་གང་ཡིན་པ་དེ་དག་གིས་ནི་དེ་དག་ལ་དམིགས་པ་མ་ཡིན་ཏེ། དེ་དག་ནི་
འཇིག་རྟེན་ལས་འདས་པའི་ཡེ་ཤེས་དང་དེའི་རྗེས་ལས་ཐོབ་པའི་ཡེ་ཤེས་ཀྱིས་སོ་སོ་རང་གིས་རིག་པར་བྱ་བ་ཡིན་
པའི་ཕྱིར་རོ། ། འོ་ན་དེ་དག་གི་དམིགས་པ་གང་ཞེ་ན། དེ་རྣམས་ཀྱི་དམིགས་པ་ནི་དེས་ཡོངས་སུ་རྟོག་པ་སྟེ་རང་

དྲང་ངེས་རྣམ་འབྱེད་ཀྱི་དོགས་དཔྱོད། • 331 •
གིས་ཀུན་བཏགས་པའི་འགོག་ལམ་གྱི་གཟུགས་བརྙན་ལ་དམིགས་པ་ཡིན་ནོ། ། ཞེས་གསུངས་པའི་ཕྱིར། དེ་
བཞིན་དུ་དར་ཊཱིཀ་ལས་ཀྱང་གསུངས་ལ། བསྡུ་བ་ལས་ཉོན་མོངས་ཀྱི་དམིགས་པ་སྔར་བཤད་ཅིང་འགོག་ལམ་ལ་
ལོག་པར་ཞུགས་པའི་མཐོང་སྤང་རྣམས་རང་གིས་རྣམ་པར་བརྟགས་པའི་མིང་ལ་དམིགས་པར་བཤད་པའི་ཕྱིར་
དང་། ཆོས་དེའི་གཟུགས་བརྙན་ལ་ཆོས་དེའི་མིང་འཇོག་པར་མཆིམས་མཛོད་ལས་གསུངས་པའི་ཕྱིར་རོ། །
གཞན་ཡང་། རྒྱུ་མཚན་སྔ་མ་གཉིས་ཞེས་པ་ཁྱོད་ཀྱི་བཤད་ཚུལ་ལྟར་མ་ཡིན་པར་ཐལ། རྟོག་པའི་སྣང་བ་ལྟ་བུ་
ཀུན་རྫོབ་ཏུ་ཡོད་པའི་རྒྱུ་མཚན་གསུམ་ཡོད་ལ། དེ་གསུམ་གྱི་སྔ་མ་གཉིས་མེད་པ་ལ་དགོངས་པའི་ཕྱིར། དང་པོ་
དེར་ཐལ། ཀུན་ཉོན་སློང་རུང་གི་དམིགས་པ་དང་། མིང་བརྡས་བཞག་ཙམ་དུ་ཡོད་པ་དང་། ཐ་སྙད་འདོགས་
པའི་མཚན་མའི་གཞིར་གྱུར་བ་ལ་ཀུན་རྫོབ་ཏུ་ཡོད་པར་འཇོག་པར་ལེགས་བཤད་སྙིང་པོར་གསུངས་པའི་ཕྱིར།
དེ་ཉིད་ལས། ངོ་བོ་ཉིད་དང་པོ་གཉིས་ཀུན་རྫོབ་ཏུ་ཡོད་ཚུལ་ནི། བསྡུ་བ་ལས། རྒྱུ་མཚན་དང་རྣམ་རྟོག་ཀུན་
རྫོབ་ཏུ་ཡོད་པའི་རྒྱུ་མཚན་དུ་ཀུན་ནས་ཉོན་མོངས་པ་ཀུན་ནས་སློང་བའི་ཕྱིར་དང་གདགས་པའི་གཞི་ཡིན་པའི་ཕྱིར།
ཞེས་གསུངས་པའི་དང་པོ་ནི། དགོངས་འགྲེལ་ལས། རྣམ་པར་དག་པའི་དམིགས་པ་ལ་དོན་དམ་དུ་བཤད་པའི་
ཟླས་དྲངས་པ་ན་གང་ལ་དམིགས་པས་ཀུན་ནས་ཉོན་མོངས་ཀུན་ནས་སློང་བའི་དོན་གྱིས་ཀུན་རྫོབ་ཏུ་ཡོད་པར་
བཞག་སྟེ། ཀུན་བཏུས་དང་མཐུན་ནོ། ། གཉིས་པ་ནི། མིང་དང་བརྡའི་ཐ་སྙད་ཀྱིས་བཏགས་པའི་ངོ་བོ་ཉིད་
དང་ཐ་སྙད་འདོགས་པའི་མཚན་མའི་གཞིར་གྱུར་པས་ཐ་སྙད་དུ་ཡོད་པ་ཞེས་བྱའོ། ། ཞེས་གསུངས་པའི་ཕྱིར།
རྟགས་གཉིས་པ་དེར་ཐལ། ལེགས་བཤད་སྙིང་པོ་ལས། བསྡུ་བ་ལས་དེ་བཞིན་ཉིད་རྟོགས་པའི་མཉམ་བཞག་གི་
འཕགས་པའི་ཡེ་ཤེས་ནི་དོན་དམ་པར་ཡོད་པར་གསུངས་ཏེ། ཀུན་རྫོབ་ཏུ་ཡོད་པར་འཇོག་པའི་རྒྱུ་མཚན་སྔ་མ་
གཉིས་མེད་པ་ལ་དགོངས་སོ། ། ཞེས་གསུངས་པའི་ཕྱིར་དང་། ཟག་པའི་སྒོ་དྲུག་གང་རུང་དང་མ་འབྲེལ་བ་ཟག་
མེད་ཀྱི་མཚན་ཉིད་དུ་གསུངས་པས་ཀྱང་དེ་ལ་དམིགས་པའི་ཉོན་མོངས་མེད་པར་སྒྲུབ་ནུས་པའི་ཕྱིར། འོན་ཀྱང་
དེ་བཞིན་ཉིད་རྟོགས་པའི་འཕགས་པའི་མཉམ་བཞག་ཡེ་ཤེས་དོན་དམ་དུ་གསུང་པའང་དཔྱད་དགོས་ཏེ། དེར་
དོན་དམ་དང་ཀུན་རྫོབ་ཏུ་འཇོག་ཚུལ་ལ་བདེན་གྲུབ་ལ་དོན་དམ་དང་། བདེན་མེད་ལ་ཀུན་རྫོབ་ཏུ་འཇོག་པ་ནི་
འཇོག་ཚུལ་དང་པོ་དང་། དོན་དམ་དཔྱོད་པའི་རིགས་ཤེས་ཀྱི་རྙེད་དོན་ལ་དོན་དམ་དང་། ཐ་སྙད་པའི་ཚད་མའི་
རྙེད་དོན་ལ་ཀུན་རྫོབ་ཏུ་འཇོག་པ་འཇོག་ཚུལ་གཉིས་པའི་དབང་དུ་བྱས་པའི་དེ་གཉིས་འཇོག་ཚུལ་ཡིན་པར་གཞུང་
དུ་གསལ་ལ། འཇོག་ཚུལ་དང་པོའི་དབང་དུ་བྱས་པའི་དོན་དམ་ཡིན་པ་ལ་རྒྱུ་མཚན་སྔ་མ་ནི་མ་ཚང་པ་ཞིག་མི་
དགོས་པས་དེ་དེའི་དབང་དུ་བྱས་པ་མིན་ལ། འཇོག་ཚུལ་གཉིས་པའི་དབང་དུ་བྱས་པའི་དེ་མིན་ཏེ། དེ་ཀུན་རྫོབ་
བདེན་པ་ཡིན་པའི་ཕྱིར། དེས་ན་བདེན་གཉིས་ཀྱི་འཇོག་ཚུལ་གསུམ་ཡོད་པར་ཐལ་བར་འགྱུར་རོ། ། འཇོག་ཚུལ་

•332 • དྲང་ངེས་རྣམ་འབྱེད་ཀྱི་དོགས་དཔྱོད།
- - - བ
གཉིས་ཀྱིས་དེ་རེ་རེ་ནས་འགལ་བའང་མིན་ཏེ། དང་པོའི་ཀུན་རྫོབ་ཡིན་ལ་གཉིས་པའི་ཀུན་རྫོབ་མ་ཡིན་པ་ནི་རི་
བོང་རྭ་དང་། དེ་ལས་ལྡོག་པ་ནི་གཞན་དབང་དང་། གཉིས་ཀ་ཡིན་པ་ནི། ཀུན་བཏགས་ཀྱི་ཆོས་དང་། གཉིས་
ཀ་མ་ཡིན་པ་ནི། ཡོངས་གྲུབ་ལྟ་བུའོ། ། དེ་བཞིན་དུ་དང་པོའི་དོན་དམ་ཡིན་ལ་གཉིས་པའི་དོན་དམ་མ་ཡིན་པ་ནི་
གཞན་དབང་དང་། དེ་ལས་ལྡོག་པ་མེད་ཅིང་། གཉིས་ཀ་ཡིན་པ་ནི་ཡོངས་གྲུབ་དང་། གཉིས་ཀ་མ་ཡིན་པ་ནི་
ཀུན་བཏགས་ལྟ་བུའོ། ། དང་པོའི་ཀུན་རྫོབ་དང་། གཉིས་པའི་དོན་དམ་གཉིས་འགལ་ལ། དང་པོའི་དོན་དམ་
ཡིན་ལ། གཉིས་པའི་ཀུན་རྫོབ་མ་ཡིན་པ་ནི། ཡོངས་གྲུབ་དང་། དེ་ལས་ལྡོག་པ་ནི་ཀུན་བཏགས་དང་། གཉིས་
ཀ་ཡིན་པ་ནི་གཞན་དབང་དང་། གཉིས་ཀ་མ་ཡིན་པ་ནི་རི་བོང་རྭ་ལྟ་བུའོ། ། ཞེས་ཟེར་བ་སོགས་ལ་དཔྱད་གཞི་
ཆེ། ཁ་ཅིག འཕེན་བྱེད་ཀྱི་ལས་ཡིན་ན་ཤེས་པ་ཡིན་པས་ཁྱབ་སྟེ། དེ་ཡིན་ན་སེམས་པ་ཡིན་པས་ཁྱབ་པའི་ཕྱིར་
ཏེ། ཡིག་ཆར། འཕེན་བྱེད་ཀྱི་ལས་ཆོས་ཅན། བཏགས་ཡོད་ཡིན་པར་ཐལ། མཚོན་བྱ་ཡིན་པའི་ཕྱིར། ཁྱབ་
པ་ཁས། རྟགས་གྲུབ་སྟེ། རང་འབྲས་རྣམ་སྨིན་གྱི་ཕུང་པོ་འཕེན་བྱེད་ཀྱི་སེམས་བྱུང་སེམས་པ་དེ་དེའི་མཚན་ཉིད་
ཡིན་པའི་ཕྱིར་ཏེ། དེའི་མཚན་ཉིད་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་
པར་ཐལ། དབུ་སེམས་སུའི་ལུགས་ལ་ཡང་འཕེན་བྱེད་ཀྱི་ལས་ཡིན་ན་ཤེས་པ་ཡིན་པས་མ་ཁྱབ་པའི་ཕྱིར་ཏེ། གུང་
ཐང་རྟེན་འབྲེལ་ལས། རང་དང་མཚུངས་ལྡན་གྱི་སེམས་ཡུལ་ལ་གཡོ་ཞིང་བསྐུལ་བར་བྱེད་པའི་སེམས་པས་རབ་ཏུ་
ཕྱེ་བ་དེ་ལས་ཀྱི་མཚན་ཉིད། ལས་ལ་བག་ཆགས་ཡོད་དེ། བཅུ་བ་སྲིད་པ་བག་ཆགས་ཡིན་པའི་ཕྱིར། རྟེན་
འབྲེལ་མདོ་འགྲེལ་ལས། བག་ཆགས་ཀྱི་གནས་སྐབས་ལ་སྲིད་པའི་མིང་ཐོབ་པ་ཡིན་ནོ། ། ཞེས་གསུངས་ཤིང་།
འདི་ཙམ་དབུ་སེམས་ཀུན་མཐུན་པར་དབུ་མའི་མཐའ་དཔྱོད་དུ་གསུངས་པའི་ཕྱིར་དང་། སོ་ཐར་གྱི་སྡོམ་པ་ལ་
སྤོང་པའི་སེམས་པ་ས་བོན་དང་བཅས་པ་བཞག་པའི་ཕྱིར་རོ། ། ཞེས་གསུངས་པའི་ཕྱིར་ཟེར་ན་བརྟག ། ཁ་ཅིག
སྐབས་འདིར་ཡིད་ཀྱི་རྣམ་ཤེས་དང་ཀུན་གཞིའི་རྣམ་ཤེས་གང་ཟག་གི་མཚན་གཞིར་ཁས་ལེན་དགོས་ཏེ། ཡིག་ཆར།
གང་ཟག་ཡིན་ན་བཏགས་ཡོད་ཡིན་པས་ཁྱབ་ཟེར་ན། ཡིད་ཀྱི་རྣམ་ཤེས་དང་ཀུན་གཞིའི་རྣམ་ཤེས་རེ་རེ་ནས་ཆོས་
ཅན། དེར་ཐལ། དེའི་ཕྱིར། རྟགས་གྲུབ་སྟེ། དེ་ཡོད་པ་གང་ཞིག གང་ཟག་བཏགས་དོན་བཙལ་བའི་ཚེ་རྙེད་
པའི་ཕྱིར་ཏེ། དེ་ཡོད་པའི་ཕྱིར། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་ལྟར་ཁས་ལེན་མི་རིགས་ཏེ།
སྐབས་འདིར་ཀུན་གཞི་ཁས་བླངས་པ་གང་ཞིག ཀུན་གཞི་ཁས་བླངས་པ་ལྟར་ན་ཡིད་ཀྱི་རྣམ་ཤེས་གང་ཟག་གི་
མཚན་གཞིར་མི་འདོད་པའི་ཕྱིར་ཏེ། ཡིད་ཀྱི་རྣམ་ཤེས་རྒྱུད་ལ་མེད་པའི་སྐབས་ཡོད་པའི་ཕྱིར་ཏེ། སེམས་མེད་
པའི་གནས་སྐབས་ན་ཡིད་ཀྱི་རྣམ་ཤེས་མེད་པའི་ཕྱིར་ཏེ། སུམ་ཅུ་བ་ལས། སེམས་མེད་གཉིད་དང་བརྒྱལ་མ་
གཏོགས། ཞེས་གསུངས་པའི་ཕྱིར་ཟེར་ན་བརྟག ཁ་ཅིག་གཟུགས་ཤེས་གཉིས་པོ་གང་རུང་ཡིན་ན། རྫས་ཡོད་

དྲང་ངེས་རྣམ་འབྱེད་ཀྱི་དོགས་དཔྱོད། • 333 •
ཡིན་པས་ཁྱབ་སྟེ། ཡིག་ཆར། དོན་གཞན་ལ་མི་ལྟོས་པར་རང་ཉིད་བཟུང་དུ་ཡོད་པའི་ཚུགས་ཐུབ་དང་། ཡུལ་
ཅན་སྒྲ་རྟོག་གང་ལ་མ་ལྟོས་པར་རང་ཉིད་མངོན་སུམ་དུ་རྟོགས་པར་བྱར་ཡོད་པའི་ཚུགས་ཐུབ་གང་རུང་གིས་བསྡུས་
པའི་དངོས་པོ་དེ། རྫས་ཡོད་ཀྱི་མཚན་ཉིད། གཟུགས་སྒྲ་དྲི་རོ་རེག་བྱའི་སྐྱེ་མཆེད་ལྔ་དང་། ཤེས་པ་རྣམས་དེའི་
མཚན་གཞི། དབྱེ་ན། གཟུགས་ཤེས་གཉིས་ཡོད། ཅེས་དང་། དོན་གཞན་ལ་མ་ལྟོས་པར་རང་གི་ངོ་བོ་བཟུང་
དུ་མེད་པའི་ཚུགས་མི་ཐུབ་པ་དང་། ཡུལ་ཅན་སྒྲ་རྟོག་གང་ལ་མ་བརྟེན་པར་མངོན་སུམ་དུ་རྟོགས་པར་བྱར་མེད་
པའི་ཚུགས་མི་ཐུབ་པ་གང་རུང་གིས་བསྡུས་པའི་ཆོས་དེ། བཏགས་ཡོད་ཀྱི་མཚན་ཉིད། ལྡན་མིན་འདུ་བྱེད་དང་
ཀུན་བཏགས་རྣམས་དེའི་མཚན་གཞི། དབྱེ་ན། ལྡན་མིན་འདུ་བྱེད་དང་ཀུན་བཏགས་ཡོངས་གྲུབ་གསུམ་ཡོད།
ཅེས་དང་། ཡང་། ཁྱོད་ཉམས་སུ་མྱོང་བའི་རང་རིག་མངོན་སུམ་ཡོད་ན། ཁྱོད་རྫས་ཡོད་ཡིན་པས་ཁྱབ་པའི་
ཕྱིར་ཏེ། དེ་ཉིད་ལས། ཆོས་གཞན་དང་ཡུལ་ཅན་སྒྲ་རྟོག་ལ་མ་ལྟོས་པར་རང་གི་ངོ་བོ་བཟུང་དུ་ཡོད་པའི་ཆོས་
ཡིན་པའི་ཕྱིར་ཏེ། དེ་ལྟར་འཛིན་པའི་སློབ་པའི་རང་རིག་ཡོད་པའི་ཕྱིར། མ་གྲུབ་ན། དེ་གཉིས་ཆོས་ཅན།
ཁྱོད་དེ་ལྟར་འཛིན་བའི་སློབ་པའི་རང་རིག་ཡོད་པར་ཐལ། ཁྱོད་སེམས་ཅན་གྱི་ཤེས་པ་ཡིན་པའི་ཕྱིར། ཁྱབ་སྟེ།
ཞེས་དང་། ཡང་དེ་ཉིད་ལས། གཉིས་སྟོང་གི་ཁྱད་པར་དུ་བྱས་པའི་གཟུགས་ཀྱི་སྐྱེ་མཆེད་སོགས་ནི་གཉིས་སྟོང་སྒྱུ་
མ་ལྟ་བུར་རྟོགས་པའི་བློ་ངོར་ཡིན་ཅིང་། གཉིས་སྟོང་དང་དེ་གཉིས་སྒྱུ་མ་ལྟ་བུ་ཚོགས་པའི་རྣམ་པ་འཆར་བ་ཆོས་
གཞན་ལ་ལྟོས་དགོས་ཀྱང་། གཉིས་སྟོང་གི་ཁྱད་པར་དུ་བྱ་རྒྱུའི་གཟུགས་ཀྱི་སྐྱེ་མཆེད་སོགས་ནི་སྟོང་ཉིད་མ་རྟོགས་
པའི་བློ་གཞན་གྱི་ངོ་བོར་གཞན་ལ་མི་ལྟོས་པའི་ཕྱིར་དང་། སྒྱུ་མ་ལྟ་བུར་རྟོགས་པའི་བློ་ངོར་དེའི་འཆར་ཚུལ་གཞན་
ལ་ལྟོས་ཀྱང་། དེའི་འཆར་ཚུལ་གཞན་ལ་ལྟོས་མི་དགོས་པའི་ཕྱིར། མ་གྲུབ་ན། དེ་འཆར་རེས་ཀྱིས་གནས་ལུགས་
ཀྱི་ཁྱད་པར་དུ་བྱས་ནས་འཆར་བར་ཐལ། བློ་དེའི་ངོ་ལ་དེའི་ཕྱིར་ཏེ། བློ་དེ་དེ་ལྟར་རྟོགས་པའི་བློ་ཡིན་པའི་ཕྱིར།
ཞེས་གསུངས་པའི་ཕྱིར་དང་། ཀུན་བཏུས་ལས། དབང་བོའི་སྤྱོད་ཡུལ་ལ་བརྗོད་པ་དང་། དེ་ལས་གཞན་པ་ལ་
མི་ལྟོས་པར་དབང་བོའི་སྤྱོད་ཡུལ་དུ་གྱུར་པ་ནི་རྫས་སུ་ཡོད་པའོ། ། ཞེས་དང་། དེའི་འགྲེལ་བ་ལས། དེ་ལས་
གཞན་པ་ལ་མི་ལྟོས་པ་ནི་འདི་ལྟ་སྟེ། དོན་གཞན་ལ་མི་ལྟོས་པར་གང་དུ་དེའི་བློ་འབྱུང་བ་སྟེ། ཞེས་གསུངས་པའི་
ཕྱིར་དང་། ཀུན་བཏུས་དར་ཊཱིཀྐ་ལས། ཁ་དོག་སྔོན་པོ་དང་ཚོར་བ་བདེ་སྡུག་རྣམས་ཆོས་ཅན། རྫས་སུ་ཡོད་
པར་ཤེས་པར་བྱ་སྟེ། རིམ་པ་བཞིན་དུ་དབང་བོའི་ཤེས་པ་དང་རང་རིག་མངོན་སུམ་གྱི་བཟུང་ཡུལ་དུ་གྱུར་པ་རྗོད་
བྱེད་ཀྱི་སྒྲ་དང་། རིགས་མི་མཐུན་བཟུང་ཡུལ་དུ་གྱུར་པ་ལ་མི་ལྟོས་པར་དེ་དག་གིས་གཟུང་ཡུལ་དུ་གྱུར་པའི་ཕྱིར།
ཞེས་གསུངས་པའི་ཕྱིར་ཟེར། ཡང་ཁ་ཅིག གཟུགས་ཤེས་གཉིས་པོ་གང་རུང་ཡིན་ན། རྫས་ཡོད་ཡིན་པས་ཁྱབ་
པར་བཤད་པ་མི་འཐད་པར་ཐལ། སེམས་བྱུང་ལྔ་བཅུ་རྩ་གཅིག་གི་ནང་ནས་རྫས་ཡོད་ཡིན་པ་ཉེར་གཉིས།

• 334 • དྲང་ངེས་རྣམ་འབྱེད་ཀྱི་དོགས་དཔྱོད།
བཏགས་ཡོད་ཡིན་པ་ཉེར་དགུ་ཡོད་པའི་ཕྱིར་ཏེ། དེ་ལྟར་དུ་ཀུན་བཏུས་ལས་གསུངས་པའི་ཕྱིར་ཏེ། མཛོད་སྡོམ་
ལས། ཀུན་བཏུས་ཀུན་འགྲོ་ཡུལ་ངེས་རྩ་ཉོན་ལྔ། ། དགེ་བ་བདུན་ཏེ་ཉེར་གཉིས་རྫས་ཡོད་གཞན། ། ཞེས་དང་།
ཚད་མ་རིགས་རྒྱན་ལས། དེས་ན་ཀུན་འགྲོ་ལྔ་དང༌། ཡུལ་ངེས་ལྔ་དང་། གཏི་མུག་མེད་པ་དང་། བག་ཡོད་
དང་། བཏང་སྙོམས་དང་། རྣམ་པར་མི་འཚེ་བ་མ་གཏོགས་པའི་དགེ་བ་བདུན་དང་། ལྟ་བ་མ་གཏོགས་པའི་རྩ་
ཉོན་ལྔ་སྟེ། ཉི་ཤུ་རྩ་གཉིས་ནི་རྫས་ཡོད་དང༌། ལྷག་མ་རྣམས་བཏགས་ཡོད་ཡིན་ནོ། ། ཞེས་གསུངས་པའི་ཕྱིར།
དེ་ལ་གལ་ཏེ་དེ་འདྲ་བའི་ཉེར་དགུ་བོ་དེ་སེམས་བྱུང་བཏགས་ཡོད་ཡིན་ཀྱང་། སྤྱིར་བཏགས་ཡོད་མིན་ནོ་ཞེ་ན།
དེ་ཡང་མི་འཐད་དེ། སེམས་བྱུང་བཏགས་ཡོད་ཡིན་ན། བཏགས་ཡོད་ཡིན་པས་ཁྱབ་པའི་ཕྱིར་ཏེ། སེམས་བྱུང་
རྫས་ཡོད་ཡིན་ན། རང་ཉིད་ཚད་མས་ངེས་པ་རང་གི་ངོ་བོར་མ་གྱུར་པའི་ཆོས་གཞན་ཚད་མས་ངེས་པ་ལ་ལྟོས་མི་
དགོས་པའི་ཆོས་ཡིན་པས་ཁྱབ། སེམས་བྱུང་བཏགས་ཡོད་ཡིན་ན། རང་ཉིད་ཚད་མས་ངེས་པ་རང་གི་ངོ་བོར་མ་
གྱུར་བའི་ཆོས་གཞན་ཚད་མས་ངེས་པ་ལ་ལྟོས་དགོས་པའི་ཆོས་ཡིན་པས་ཁྱབ་པའི་ཕྱིར་ཏེ། མཆིམས་མཛོད་ལས།
སྡེ་ཚན་དྲུག་ཏུ་བཤད་པ་ལས་སྡེ་ཚན་དང་པོ་གཉིས་དང་གསུམ་པའི་གཏི་མུག་མེད་པ་དང་། བག་ཡོད་བཏང་
སྙོམས་རྣམ་པར་མི་འཚེ་བ་སྟེ་བཞི་མ་གཏོགས་པ་ལྷག་མ་བདུན་དང་ལྟ་བ་ལས་གཞན་པའི་རྩ་ཉོན་ལྔ་སྟེ་ཉི་ཤུ་རྩ་
གཉིས་ནི་བརྗོད་པ་སྒྲ་དང་རྒྱུ་མཚན་གཞན་ལ་མ་ལྟོས་པར་བློའི་ཡུལ་དུ་འགྱུར་བས་རྫས་ཡོད་དང་། ལྷག་མ་ཉི་ཤུ་རྩ་
དགུ་ནི་རྒྱུ་མཚན་དེ་ལས་བཟློག་པས་བཏགས་ཡོད་ཡིན་ཏེ། ཞེས་གསུངས་པའི་ཕྱིར། ཁྱབ་སྟེ། སྤྱིར་རྫས་
བཏགས་ལས་སེམས་བྱུང་རྫས་བཏགས་ཀྱི་དོན་ཟུར་བ་མེད་པའི་ཕྱིར་ཏེ། དེ་ཡོད་པར་གཞུང་ལུགས་གང་ནས་ཀྱང་
མ་བཤད་པའི་ཕྱིར། གཞན་ཡང་། གཉིས་སྟོང་གི་ཁྱད་པར་དུ་བྱས་པའི་གཟུགས་ཀྱི་སྐྱེ་མཆེད་ཆོས་ཅན། རྫས་
ཡོད་ཡིན་པར་ཐལ། གཟུགས་ཤེས་གཉིས་པོ་གང་རུང་ཡིན་པའི་ཕྱིར། འདོད་མི་ནུས་ཏེ། བཏགས་ཡོད་ཡིན་
པའི་ཕྱིར་ཏེ། དེའི་མཚན་ཉིད་དེའི་ཕྱིར། དེར་ཐལ། གཉིས་སྟོང་མ་རྟོགས་པར་གཉིས་སྟོང་གི་ཁྱད་པར་དུ་བྱས་
པའི་གཟུགས་ཀྱི་སྐྱེ་མཆེད་རྟོགས་པ་མེད་པའི་ཕྱིར་ཏེ། ཕྱི་དོན་མེད་པར་མ་རྟོགས་པར་ཕྱི་དོན་མེད་པའི་ཁྱད་པར་
དུ་བྱས་པའི་བུམ་པ་རྟོགས་པ་མེད་པའི་ཕྱིར། དེར་ཐལ། ཀུན་གཞིའི་མཐའ་དཔྱོད་ལས། དེ་ལ་ཁོ་ན་རེ།
རིགས་ངེས་རྒྱུན་ཞུགས་ཆོས་ཅན། ཁྱོད་ཀྱིས་གསུམ་པ་རྣམ་ཤེས་ཀྱི་རྟེན་འབྲེལ་རྟོགས་པར་ཐལ། ཡན་ལག་བཅུ་
གཉིས་རྟོགས་པའི་ཕྱིར། འདོད་ན། ཀུན་གཞི་རྟོགས་པར་ཐལ། དེ་ཀུན་གཞི་ཡིན་པའི་ཕྱིར་ན་མ་ཁྱབ། ཁྱོད་
ཀྱིས་ཕྱི་རོལ་དུ་མ་གྲུབ་པའི་བུམ་པ་རྟོགས་པར་ཐལ། བུམ་པ་རྟོགས་པ་གང་ཞིག བུམ་པ་དེ་དེ་ཡིན་པའི་ཕྱིར།
ཁྱབ་པ་འགྲིག་བྱས་པ་ལ། དེ་མི་མཚུངས་པར་ཐལ། བུམ་པ་དེ་ཕྱི་རོལ་དོན་དུ་མ་གྲུབ་པའི་བུམ་པ་ཡིན་ཀྱང་།
རྟོགས་ཚེ་དེའི་ཁྱད་པར་བྱེད་མི་དགོས་པར་བུམ་པ་སྤྱི་ཙམ་རྟོགས་པར་བཞག་ཆོག་པའི་ཕྱིར་ཟེར་ན། གསུམ་པ་

དྲང་ངེས་རྣམ་འབྱེད་ཀྱི་དོགས་དཔྱོད། • 335 •
རྣམ་ཤེས་དེ་ཀུན་གཞི་ཡིན་ཀྱང་། རྟོགས་པའི་ཚེ་སྣོད་བཅུད་ཀུན་གྱི་གཞི་ཡིན་ཚུལ་གྱི་ཁྱད་པར་དུ་བྱེད་མི་དགོས་
པར་རྣམ་ཤེས་སྤྱི་ཙམ་རྟོགས་པར་བཞག་ཆོག་པའི་ཕྱིར། ཞེས་པའི་ལན་བྱ་རོག་གིས་མ་ཟོས་སོ། ། ཞེས་གསུངས་
པའི་ཕྱིར། དེ་བཞིན་དུ་དབུ་མའི་མཐའ་དཔྱོད་དང་། ལེའུ་གཉིས་པའི་མཐའ་དཔྱོད་ལས་ཀྱང་། བདག་མེད་ཀྱི་
ཁྱད་པར་དུ་བྱས་པའི་སེམས་ཅན་ལ་དམིགས་པའི་སྙིང་རྗེ་ཡིན་ན། ཁྱོད་རྒྱུད་ལྡན་གྱི་གང་ཟག་ལ་སེམས་ཅན་
བདག་མེད་དུ་རྟོགས་པས་ཁྱབ་པར་ལན་དུ་མར་གསུངས་པས་ཀྱང་དེ་ལྟར་སྒྲུབ་ནུས་པའི་ཕྱིར་ཟེར། ཡང་ལ་ལས།
ལུང་དེ་དག་གིས་དེ་ལྟར་བཤད་པ་དེ། གཟུགས་ཤེས་སོགས་གཉིས་སྟོང་གི་ཁྱད་པར་ཏུ་བྱས་ནས་རྟོགས་པ་ལ་
གཉིས་སྟོང་རྟོགས་དགོས་ཀྱང་གཉིས་སྟོང་གི་ཁྱད་པར་བྱས་པའི་གཟུགས་ཤེས་རྟོགས་པ་ལ་གཉིས་སྟོང་རྟོགས་མི་
དགོས་པས། དེ་དག་བཏགས་ཡོད་མིན་ཞེས་བཤད་རུང་མོད། འོན་ཀྱང་དྲང་ངེས་མདོར་བསྡུས་ལས། རྫས་
བཏགས་ཀྱི་མཚན་ཉིད་ལ་ཆ་བཞག་སྦྱར་བ་དང་། བློ་རིག་མཐའ་དཔྱོད་ལས་ཀྱང་། སོ་སོ་སྐྱེ་བོའི་རྒྱུད་ལ་གང་
ཟག་གི་བདག་མེད་ཀྱི་ཁྱད་པར་བྱས་པའི་ཤེས་པ་ཉམས་སུ་མྱོང་བའི་རང་རིག་ཚད་མ་མེད་པར་བཤད་པས།
མཐའ་གཅིག་ཏུ་ཁ་ཚོན་གཅོད་དཀའ་བའི་ཕྱིར། དེར་མ་ཟད་སེམས་ཙམ་པའི་ལུགས་ལ་སྔར་ལྟར་སེམས་བྱུང་རྫས་
ཡོད་ཉེར་གཉིས་དང་བཏགས་ཡོད་ཉེར་དགུ་མཐའ་གཅིག་ཏུ་ཁས་ལེན་རུང་མི་རུང་དཔྱད་དགོས་ཏེ། སེམས་བྱུང་
རྫས་ཡོད་ཉེར་བདུན་དང་། སེམས་བྱུང་བཏགས་ཡོད་ཉེར་བཞི་བསྡུ་བ་ལས་བཤད་པའི་ཕྱིར། དེ་ཉིད་ལས།
དགེ་བའི་ཆོས་དེ་དག་ལས་དུ་ཞིག་ནི་ཀུན་རྫོབ་ཏུ་ཡོད། དུ་ཞིག་ནི་རྫས་སུ་ཡོད་ཅེ་ན། སྨྲས་པ། གསུམ་ནི་ཀུན་
རྫོབ་ཏུ་ཡོད་པ་ཡིན་ཏེ། བག་ཡོད་དང་། བཏང་སྙོམས་དང་། རྣམ་པར་མི་འཚེ་བའོ། ། ཞེས་དང་། ཉོན་
མོངས་པ་དེ་དག་ལས་དུ་ཞིག་ནི་ཀུན་རྫོབ་ཏུ་ཡོད་པ་ཡིན་དུ་ཞིག་ནི་རྫས་སུ་ཡོད་པ་ཡིན་ཞེ་ན། སྨྲས་པ། ལྟ་བ་ནི་
ཀུན་རྫོབ་དུ་ཡོད་པ་ཡིན་ཏེ། ཤེས་རབ་ཀྱི་རྫས་ཡིན་པའི་ཕྱིར་རོ། ། ཞེས་དང་། ཉེ་བའི་ཉོན་མོངས་དེ་དག་ལས་
དུ་ཞིག་ནི་བཏགས་པའི་ཡོད་པ་ཡིན། དུ་ཞིག་ནི་རྫས་སུ་ཡོད་པ་ཡིན་ཞེ་ན། ཁྲོ་བ་དང་། ཁོན་འཛིན་དང་།
འཚིག་པ་དང་། ཕྲག་དོག་དང༌། རྣམ་འཚེ་རྣམས་ཁོང་ཁྲོའི་ཆར་གཏོགས་པའི་ཕྱིར་བཏགས་པའི་ཡོད་པ་ཡིན་
ནོ། ། སེར་སྣ་དང་། རྒྱགས་པ་དང་། རྒོད་པ་ནི་འདོད་ཆགས་ཀྱི་ཆར་གཏོགས་པའི་ཕྱིར་དེ་དག་ཀྱང་བཏགས་
པའི་ཡོད་པ་ཡིན་ནོ། ། འཆབ་པ་དང་། སྒྱུ་དང་། གཡོ་དང་། རྨུགས་པ་དང་། གཉིད་དང་། འགྱོད་པ་ནི་
གཏི་མུག་གི་ཆར་གཏོགས་པས་དེ་དག་བཏགས་པའི་ཡོད་པ་ཡིན་ནོ། ། ངོ་ཚ་མེད་པ་དང་། ཁྲེལ་མེད་པ་དང་།
མདད་པ་དང་། ལེ་ལོ་ནི་རྫས་སུ་ཡོད་པ་ཡིན་ནོ། ། བག་མེད་པ་ནི་སྔ་མ་བཞིན་དུ་བཏགས་པའི་ཡོད་པ་ཡིན་
ནོ། ། བརྗེད་ངེས་དང་། རྣམ་པར་གཡེང་བ་དང་། འཆལ་བའི་ཤེས་རབ་ནི་གཏི་མུག་གི་ཆར་གཏོགས་པ་ཁོ་ནའི་
ཕྱིར་ཐམས་ཅད་བཏགས་པའི་ཡོད་པ་ཡིན་ནོ། ། རྟོག་པ་དང་། དཔྱོད་པ་ནི་ངག་ཀུན་ནས་སློང་པའི་སེམས་

• 336 •
 དྲང་ངེས་རྣམ་འབྱེད་ཀྱི་དོགས་དཔྱོད།
མངོན་པར་འདུ་བྱེད་པའི་ཆར་གཏོགས་པ་དང་། ཤེས་རབ་ཀྱི་ཆར་གཏོགས་པའི་ཕྱིར་བཏགས་པའི་ཡོད་པ་ཡིན་
ནོ། ། ཞེས་གསུངས་པའི་ཕྱིར་ཟེར་བ་སོགས་ལ་དཔྱད་གཞི་ཆེ། ཁ་ཅིག སེམས་ཅན་གྱི་རྒྱུད་ཀྱི་ཡིད་ཀྱི་རྣམ་ཤེས་
དང་ཀུན་གཞིའི་རྣམ་ཤེས་གཉིས་པོ་གང་རུང་ཡིན་ན། རང་ཉམས་སུ་མྱོང་བའི་རང་རིག་མངོན་སུམ་གྱིས་གྲུབ་
པས་ཁྱབ་སྟེ། ཡིག་ཆར། སེམས་ཅན་གྱི་རྣམ་པར་ཤེས་པ་དེ་གཉིས་ཆོས་གཞན་དང་ཡུལ་ཅན་སྒྲ་རྟོག་ལ་མ་ལྟོས་
པར་རང་གི་ངོ་བོ་བཟུང་དུ་ཡོད་པའི་ཆོས་ཡིན་པའི་ཕྱིར་ཏེ། དེ་ལྟར་འཛིན་པའི་སློབ་པའི་རང་རིག་ཡོད་པའི་ཕྱིར།
མ་གྲུབ་ན། དེ་གཉིས་ཆོས་ཅན། ཁྱོད་དེ་ལྟར་འཛིན་པའི་སློབ་པའི་རང་རིག་ཡོད་པར་ཐལ། ཁྱོད་སེམས་ཅན་གྱི་
ཤེས་པ་ཡིན་པའི་ཕྱིར། ཁྱབ་སྟེ། རང་རིག་གིས་རང་ཡུལ་ཤེས་པ་རྣམས་འཇལ་བའི་ཚེ་ཡུལ་ཡུལ་ཅན་དང་སྒྲ་རྟོག་
གི་གཉིས་སྣང་ཐམས་ཅད་མེད་པའི་ཚུལ་གྱིས་གཞལ་བར་བྱེད་པ་ཡིན་པའི་ཕྱིར་ཏེ། ཞེས་དང་། བློ་རིག་མཐའ་
དཔྱོད་ལས། རྒྱུན་དང་ལྡན་པའི་ཤེས་པ་དང་ཚད་མ་ལ་རང་རིག་མངོན་སུམ་གྱིས་གྲུབ་པས་ཁྱབ་ཀྱང༌། ཤེས་པ་
ཙམ་ལ་མ་ཁྱབ་སྟེ། ཞེས་གསུངས་པའི་ཕྱིར་ཟེར། ཡང་ཁ་ཅིག དེ་འདྲའི་ཁྱབ་པ་མེད་པར་ཐལ། རིགས་ངེས་
ཉན་ཐོས་འཕགས་པ་ལ་ཀུན་གཞི་མ་རྟོགས་པའི་ཁྱབ་པའི་ཕྱིར་ཏེ། རིགས་ངེས་རྒྱུན་ཞུགས་ཀྱིས་ཀུན་གཞི་མ་
རྟོགས་པ་གང་ཞིག གཞན་རྣམས་འདྲ་བའི་ཕྱིར་ཏེ། ཀུན་གཞིའི་མཐའ་དཔྱོད་ལས། རིགས་ངེས་རྒྱུན་ཞུགས་
ཆོས་ཅན། ཀུན་གཞི་རྟོགས་པར་ཐལ། གསུམ་པ་རྣམ་ཤེས་རྟོགས་པའི་ཕྱིར་ན་མ་ཁྱབ། ཁྱབ་པར་ཐལ། གསུམ་
པ་རྣམ་ཤེས་ཀུན་གཞི་ཡིན་པའི་ཕྱིར་ན་ཡང་མ་ཁྱབ། ཅེས་གསུངས་པའི་ཕྱིར། ཁྱབ་སྟེ། གང་ཟག་དེའི་རྒྱུད་ལ་
ཀུན་གཞི་རྟོགས་པའི་རང་རིག་ཡོད་ན། གང་ཟག་དེས་ཀུན་གཞི་རྟོགས་པར་ཁས་ལེན་དགོས་པའི་ཕྱིར་ཟེར་ན་
བརྟག ཁ་ཅིག རྫས་བཏགས་གཉིས་ཀྱི་ནང་ཚན་གྱི་རྫས་ཡོད་དེ། རང་རྐྱ་འཛིན་ཐུབ་པའི་རྫས་ཡོད་ལ་བྱེད་
པའི་ཕྱིར་ཏེ། རྫས་ཡོད་དང་རང་རྐྱ་འཛིན་ཐུབ་པའི་རྫས་ཡོད་གཉིས་དོན་གཅིག་ཡིན་ཀྱང་། རང་རྐྱ་འཛིན་ཐུབ་
པའི་རྫས་ཡོད་དང་། རང་རྐྱ་ཐུབ་པའི་རྫས་ཡོད་གཉིས་དོན་མི་གཅིག་པའི་ཕྱིར་ཏེ། དེ་ལྟར་དུ་ཀུན་མཁྱེན་བླ་མའི་
ཡིག་ཆར། རང་རྐྱ་འཛིན་ཐུབ་པའི་རྫས་ཡོད་དང་རང་རྐྱ་ཐུབ་པའི་རྫས་ཡོད་གཉིས་དོན་མི་གཅིག་པའི་ཕྱིར་ཏེ།
རང་གི་ངོ་བོ་ངེས་པ་ཡུལ་དང་ཡུལ་ཅན་གཞན་གཅིག་ངེས་པ་སྔོན་དུ་འགྲོ་མི་དགོས་པར་བཟུང་དུ་ཡོད་པ་དེ་སྐབས་
འདིའི་རང་རྐྱ་འཛིན་ཐུབ་ཚུལ་དང་རྫས་སུ་ཡོད་ཚུལ་གྱི་དོན་དང་། གང་ཟག་གི་བདག་མེད་ཀྱི་སྐབས་ཀྱི་དགག་
བྱའི་རང་རྐྱ་ཐུབ་ཚུལ་ནི་བཏགས་ཆོས་སམ་ཆོས་ཅན་གྱི་ཆོས་གང་ཡིན་པ་དེ་དང་དེ་རང་གི་གདགས་གཞིའམ་ཆ་
ཤས་དེ་ལ་ཕར་མ་ལྟོས་པར་དཔོན་པོའམ་རྗེ་བོ་ལྟ་བུའི་རང་རྐྱ་ཐུབ་པ་དང་། གདགས་གཞི་དང་ཆ་ཤས་དེ་དང་དེ་
ལ་ལྟོས་པ་དབང་བསྒྱུར་བྱ་ལྟ་བུར་གྲུབ་པ་གཅིག་འདོད་པའི་ཕྱིར། ཞེས་དང་། དེ་ལྟར་དུ་ཀུན་མཁྱེན་བླ་མའི་ཡིག་
ཆ་རྗེས་འབྲང་དང་བཅས་པ་ཐམས་ཅད་ཀྱིས་མཐུན་པར་གསུངས་པའི་ཕྱིར། དེར་མ་ཟད་སྟག་ཚང་ལོ་ཙཱ་བས།

དྲང་ངེས་རྣམ་འབྱེད་ཀྱི་དོགས་དཔྱོད། •337 •
་་--- ་་་་་་ས་-- --
རྫས་ཡོད་བདག་སྨྲ་གནས་མ་བུར་ངེས་དང་། ། རྣམ་ཤེས་བདག་སྨྲ་དབུ་སེམས་ཡོད་པར་འགལ། ། ཞེས་རྗེ་རིན་
པོ་ཆེ་ལ་ནང་འགལ་བརྗོད་པ་ལ་གང་ཟག་གི་མཚན་གཞི་རྣམ་ཤེས་རང་རྐྱ་འཛིན་ཐུབ་པའི་རྫས་ཡོད་དུ་ཁས་ལེན་
པའི་དབུ་སེམས་གཉིས་ཡོད་ཀྱང་། དེ་རང་རྐྱ་ཐུབ་པའི་རྫས་ཡོད་དུ་ཁས་ལེན་པའི་གང་ཟག་ཡིན་ན། དབུ་སེམས་
གང་རུང་མ་ཡིན་པས་ཁྱབ་པ་མཉམ་མེད་ཙོང་ཁ་བ་ཆེན་པོའི་དགོངས་པ་ཡིན་ཞེས་ལན་འདེབས་དགོས་པར་ཀུན་
མཁྱེན་བླ་མའི་ཡིག་ཆ་རྗེས་འབྲང་དང་བཅས་མཐུན་པར་གསུངས་པའི་ཕྱིར་དང་། གཞི་གྲུབ་ན། ཁྱོད་རང་རྐྱ་
འཛིན་ཐུབ་པའི་རྫས་ཡོད་དུ་མ་གྲུབ་པ་ཁྱོད་ཀྱི་སྟེང་གི་གང་ཟག་གི་བདག་མེད་ཕྲ་མོ་ཡིན་པས་མ་ཁྱབ་ཀྱང་། དེ་
ཡིན་ན་ཁྱོད་རང་རྐྱ་ཐུབ་པའི་རྫས་ཡོད་དུ་མ་གྲུབ་པ་ཁྱོད་ཀྱི་སྟེང་གི་གང་ཟག་གི་བདག་མེད་ཕྲ་མོ་ཡིན་པས་ཁྱབ་པའི་
ཕྱིར་ཟེར། གཞན་དག་ན་རེ། དེ་རྣམས་མི་འཐད་པར་ཐལ། རྫས་བཏགས་ཀྱི་ནང་ཚན་གྱི་རྫས་ཡོད་དང་།
རང་རྐྱ་ཐུབ་པའི་རྫས་ཡོད་གཉིས་དོན་གཅིག་ཡིན་པའི་ཕྱིར། དེར་ཐལ། ཀུན་གཞིའི་རྣམ་ཤེས་དང་ཡིད་ཀྱི་རྣམ་
ཤེས་གཉིས་པོ་རང་རྐྱ་ཐུབ་པའི་རྫས་ཡོད་ཡིན་པ་གང་ཞིག སེམས་བྱུང་རྗེས་ཡོད་ཉེར་གཉིས་པོ་དེ་རང་རྐྱ་ཐུབ་
པའི་རྫས་ཡོད་ཡིན་པའི་ཕྱིར། རྟགས་དང་པོ་གྲུབ་སྟེ། རྗེ་བདག་ཉིད་ཆེན་པོའི་འཇུག་པའི་རྣམ་བཤད་ལས། དེ་
ཡང་ལུགས་འདི་དག་གིས་ཉན་རང་གིས་གང་ཟག་རྫས་ཡོད་དུ་མེད་པར་རྟོགས་པར་འདོད་ཀྱང་། རྣམ་ཤེས་
གཉིས་པོ་རྫས་ཡོད་དུ་མེད་པར་རྟོགས་པར་མི་འདོད་པས་གང་ཟག་རང་རྐྱ་ཐུབ་པའི་རྫས་སུ་མེད་པར་སྨྲ་བ་ནི།
གང་ཟག་རང་གི་ལྡོག་པ་ནས་འདོད་པ་ཡིན་གྱི། གང་ཟག་གི་མཚན་གཞི་རྣམ་ཤེས་ལ་དེ་ལྟར་འདོད་པ་མིན་ནོ། །
ཞེས་དང་། འདིར་ཕ་རོལ་བོའི་བཏགས་ཡོད་ཀྱི་དངོས་པོ་རྣམས་རང་རྐྱ་ཐུབ་པའི་རྫས་ཡོད་རེ་གདགས་གཞིར་
ཡོད་པ་ལ་བརྟེན་ནས་འདོགས་པར་ཁས་ལེན་ཞིང་། ཞེས་གསུངས་པའི་ཕྱིར། རྟགས་གཉིས་པ་གྲུབ་སྟེ། རིགས་
རྒྱན་ལས། འོ་ན་སེམས་བྱུང་དེ་དག་ལས་རྫས་ཡོད་ནི་དུ་བཏགས་ཡོད་ནི་དུ་ཞེ་ན། སྤྱིར་རྫས་ཡོད་ལ་རང་རྐྱ་ཐུབ་
པ་དང་། དོན་བྱེད་ནུས་པ་དང་། རིགས་པའི་གྲུབ་པ་དང་། བརྟན་པ་བཞི་ལས་འདིར་ནི་དང་པོ་ཡིན་གྱི། བར་
བ་གཉིས་མ་ཡིན་ཏེ། སེམས་བྱུང་ཐམས་ཅད་དོན་བྱེད་ནུས་པ་དང་རིགས་པས་གྲུབ་པའི་ཕྱིར། བཞི་བའང་མ་
ཡིན་ཏེ། ཀུན་གཞི་ཁས་ལེན་པ་ལྟར་ན། ཉོན་ཡིད་ཀྱི་འཁོར་དུ་འབྱུང་བའི་འཇིག་ལྟའང་བརྟན་པ་ཡིན་པས་རྫས་
ཡོད་དུ་ཐལ་བའི་ཕྱིར་རོ། ། ཞེས་གསུངས་པའི་ཕྱིར། གཞན་ཡང་། རང་རྐྱ་ཐུབ་པའི་རྫས་ཡོད་དང་། རང་རྐྱ་
འཛིན་ཐུབ་པའི་རྫས་ཡོད་གཉིས་ལ་ཁྱད་པར་འབྱེད་པ་མི་འཐད་པར་ཐལ། གྲུབ་མཐའ་ལྷུན་པོའི་མཛེས་རྒྱན་ལས།
ཡང་ཁ་ཅིག རང་རྐྱ་འཛིན་ཐུབ་པའི་རྫས་ཡོད་དང༌། རང་རྐྱ་ཐུབ་པའི་རྫས་ཡོད་གཉིས་ཀྱི་ཞིབ་ཆ་འབྱེད་པ་ཡང་
རྒྱ་གཞུང་ཚད་ཐུབ་རྣམས་དང་རྗེ་ཡབ་སྲས་ཀྱི་གསུང་གང་ལས་ཀྱང་མི་འབྱུང་བས་འཐད་རྒྱུ་ཞིག་མི་འདུག་སྙམ་པ་
ལགས་ཤིང་། སྔར་བཤད་པ་ཉིད་ཆེན་པོ་ཉིད་ཀྱི་དགོངས་པ་དང་མཐུན་པར་སྣང་ངོ༌། ། ཞེས་གསུངས་པའི་ཕྱིར་

• 338 • དྲང་ངེས་རྣམ་འབྱེད་ཀྱི་དོགས་དཔྱོད།
དང༌། སྟག་ལོའི་རྩོད་པ་དེ་ལ་ཡང་། གང་ཟག་རང་རྐྱ་ཐུབ་པའི་རྫས་སུ་གྲུབ་པར་ཁས་བླངས་པའི་དབུ་སེམས་
གཉིས་མེད་ཀྱང་། རྣམ་ཤེས་རང་རྐྱ་ཐུབ་པའི་རྫས་ཡོད་དུ་ཁས་ལེན་པའི་དབུ་སེམས་གཉིས་ཡོད་ཅེས་ལན་
འདེབས་དགོས་པར་རྗེ་བཙུན་ཆོས་ཀྱི་རྒྱལ་མཚན་དཔལ་བཟང་པོ་རྗེས་འབྲང་དང་བཅས་པས་ལན་དུ་མར་
གསུངས་པ་དེ་སྔར་དྲངས་པའི་འཇུག་པའི་རྣམ་བཤད་ཀྱི་ལུང་དང་ཤིན་ཏུ་མཐུན་པའི་ཕྱིར། དབུ་མ་ལ་འཇུག་པ་
ལས། ལ་སོགས་བརྗོད་མེད་གང་ཟག་རྫས་ཡོད་འདོད། ། ཅེས་པའི་གཞུང་དང་ཡང་མཐུན་པའི་ཕྱིར། ཡང་
གཞི་གྲུབ་ན། ཁྱོད་རང་རྐྱ་ཐུབ་པའི་རྫས་ཡོད་དུ་མ་གྲུབ་པ་ཁྱོད་ཀྱི་སྟེང་གི་གང་ཟག་གི་བདག་མེད་ཕྲ་མོ་ཡིན་པས་
ཁྱབ་ཟེར་བ་ཡང་མི་འཐད་པར་ཐལ། ཀ་བ་དང་བུམ་པ་ལ་སོགས་པ་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་ལ་གང་
ཟག་གི་བདག་མེད་ཀྱི་ཐ་སྙད་བྱེད་པའི་དོན་མེད་པའི་ཕྱིར་ཏེ། གྲུབ་མཐའ་ལྷུན་པོའི་མཛེས་རྒྱན་ལས། གཞན་
ཡང་། ཀ་བ་དང་བུམ་པ་སོགས་རང་རྐྱ་ཐུབ་པའི་རྫས་ཡོད་ཀྱིས་སྟོང་པ་ལ་གང་ཟག་གི་བདག་མེད་ཀྱི་ཐ་སྙད་བྱེད་
པའི་དོན་ཅི་ཡིན། དེ་ལ་གང་ཟག་གི་བདག་མེད་པའི་ཕྱིར་རོ་ཟེར་ན། མེད་པར་མཚུངས་པ་ལ་སྟོན་པས་ཆོས་
ཐམས་ཅད་བདག་མེད་དོ་ཞེས་གསུངས་ཀྱི། ཆོས་ཐམས་ཅད་རི་བོང་གི་རྭ་མེད་དོ་ཞེས་ཅིའི་ཕྱིར་མ་གསུངས།
ལོག་རྟོག་ལྡོག་པའི་དགོས་པ་ཡོད་པའི་ཕྱིར་རོ་ཟེར་ན། བུམ་པ་གང་ཟག་གི་བདག་ཏུ་འཛིན་པའི་ལོག་རྟོག་དེ་ཇི་ལྟ་
བུ་ཞིག་ཡིན། རང་རྐྱ་ཐུབ་པའི་རྫས་ཡོད་དུ་བཟུང་བའི་ཕྱིར་རོ་ཟེར་ན། དེ་ཡང་ཇི་ལྟར་དུ་བཟུང་བ་སྨྲོས་ཤིག
ཅེས་གསུངས་པའི་ཕྱིར་དང་། རྫས་ཡོད་དང་རང་རྐྱ་ཐུབ་པའི་རྫས་ཡོད་གཉིས་དོན་གཅིག་དང་། རང་རྐྱ་འཛིན་
ཐུབ་པའི་རྫས་ཡོད་དང་། རང་རྐྱ་ཐུབ་པའི་རྫས་ཡོད་གཉིས་ལ་ཁྱད་པར་འབྱེད་པའི་ཚད་ལྡན་གྱི་གཞུང་མེད་པར་
གྲུབ་མཐའ་ལྷུན་པོའི་མཛེས་རྒྱན་ལས་ལན་ཅིག་མིན་པར་གསུངས་པ་དེ་ལྟར་དུ་ཁས་ལེན་དགོས་པའི་ཕྱིར་ཟེར།
གཞན་དག་ན་རེ། རང་རྐྱ་འཛིན་ཐུབ་པའི་རྫས་ཡོད་དང༌། རང་རྐྱ་ཐུབ་པའི་རྫས་ཡོད་གཉིས་ལ་ཁྱད་པར་མེད་
པར་གྲུབ་མཐའ་ལྷུན་པོའི་མཛེས་རྒྱན་དུ་གསུངས་པ་ལྟར་ཁས་ལེན་མི་རིགས་པའི་ཕྱིར་ཏེ། འདིར་དེ་ལྟར་གསུངས་
པ་དེ་མཁས་པ་སྔ་མ་ཁ་ཅིག་གི་བཤད་རྒྱུན་བསྐྱར་བ་ཙམ་ཡིན་གྱི། ལྕང་སྐྱ་རིན་པོ་ཆེའི་རང་ལུགས་མ་ཡིན་པའི་ཕྱིར་
ཏེ། གུང་ཐང་འཇམ་པའི་དབྱངས་ཀྱིས་མཛད་པའི་ཀུན་གཞིའི་རྣམ་བཤད་མཁས་པའི་འཇུག་ངོགས་ལས། དེས་
ཀུན་མཁྱེན་བླ་མའི་ཡིག་ཆ་ཆེན་མོར་དེ་གཉིས་ཀྱི་ཁྱད་པར་ཕྱེ་པ་ལ། ལྕང་སྐྱ་རིན་པོ་ཆེའི་གྲུབ་མཐར། ཁ་ཅིག་
རང་རྐྱ་འཛིན་ཐུབ་པའི་རྫས་ཡོད་དང་། རང་རྐྱ་ཐུབ་པའི་རྫས་ཡོད་གཉིས་ཀྱི་ཞིབ་ཆ་འབྱེད་པའང་རྒྱ་གཞུང་ཚད་
ཐུབ་རྣམས་དང་། རྗེ་ཡབ་སྲས་ཀྱི་གསུང་གང་ལས་ཀྱང་མི་འབྱུང་བས་འཐད་རྒྱུ་ཞིག་མི་འདུག་ཅེས་སོགས་མང་དུ་
གསུངས་པའང་མཁས་པ་སྔ་མ་ཁ་ཅིག་གི་བཤད་རྒྱུན་བསྐྱར་བ་ཙམ་ལས་རྗེ་དེ་ཉིད་ཀྱི་རང་ལུགས་མིན་ཏེ། བསྡུ་བ་
དང༌། རྣམ་བཤད་གཉིས་ཀར་དགག་བྱ་བཤད་པ་སོགས་ལ་མ་ལྟོས་པར་ངོ་བོ་བློ་ཡུལ་དུ་འཆར་དུ་ཡོད་པས་རྫས་

དྲང་ངེས་རྣམ་འབྱེད་ཀྱི་དོགས་དཔྱོད། • 339 •
ཡོད་དང་། གདགས་གཞིའམ་ཆ་ཤས་སོ་སོ་ལ་མ་ལྟོས་པར་ཚུགས་ཐུབ་ཏུ་གྲུབ་པས་རང་རྐྱ་ཐུབ་པར་གསུངས་པ་
ལས་ལྷག་པའི་ཚད་ཐུབ་ཀྱི་གཞུང་དང་། ཁྱད་པར་འབྱེད་ཚུལ་མེད་པའི་ཕྱིར་ཏེ། བུམ་པ་ལྟ་བུ་དགག་བྱ་བཅད་པ་
སོགས་ལ་མ་ལྟོས་པར་མངོན་སུམ་དུ་མཐོང་དུ་ཡོད་ཀྱང་ཁ་ཞབས་ལྟོ་བ་སོགས་ལ་མ་ལྟོས་པར་ཚུགས་ཐུབ་ཏུ་གྲུབ་
ཚུལ་མེད་པས་དེ་གཉིས་ཆེས་མི་འདྲ་བའི་ཕྱིར། ཞེས་གསུངས་པའི་ཕྱིར་དང་། ཡང་དེ་གཉིས་ལ་ཁྱད་པར་མེད་
པར་གསུངས་པ་དེ་མི་འཐད་པར་ཐལ། དེ་གཉིས་ལ་ཁྱད་པར་མེད་ན་རྗེ་བླ་མ་ལ་སྟག་ལོའི་དགག་པ་དེ་འཇུག་པར་
ཐལ་བ་དང་། སེམས་ཙམ་པའི་ལུགས་ལ་ཡང་གང་ཟག་གི་བདག་མེད་སྟོང་གཞིའི་སྒོ་ནས་འཇོག་པར་ཐལ་བ་དང་།
དེ་འདོད་ན། གཟུགས་ནས་འཕགས་ལམ་ཡན་ལག་གི་བར་གྱི་ཆོས་རྣམས་ཀྱི་སྟེང་དུ་གང་ཟག་གི་བདག་མེད་ཀྱི་
དབང་དུ་བྱས་པའི་མཚན་ཉིད་གསུམ་གྱི་རྣམ་བཞག་མི་འཐད་པར་ཐལ་བ་དང་། གང་ཟག་གི་བདག་མེད་ཕྲ་མོའི་
དགག་བྱ་དེ་གཟུགས་ཤེས་གཉིས་ཀྱི་སྟེང་དུ་ཚད་མས་གྲུབ་ན་དེ་གཉིས་གང་ཟག་གི་བདག་མེད་མ་ཡིན་པར་ཐལ་བ་
སོགས་སྐྱོན་དུ་མ་འབྱུང་བའི་ཕྱིར། དེར་ཐལ། དེ་ཉིད་ལས། འདི་ལ་པྲ་སྟི་དགེ་བཤེས་ཀྱིས་རྫས་ཡོད་ཀྱང་གང་
ཟག་གི་སྟེང་དུ་བཞག་ན་རང་རྐྱ་ཐུབ་པའི་རྫས་ཡོད་ཀྱི་བདག་གི་གྲུབ་ཚད་ལས་མ་འདས་པས་མི་འཇོག་ཅིང་། ཤེས་
པ་དང་གཟུགས་ཀྱི་སྟེང་དུ་འཇོག་ཚུལ་སྔར་ལྟར་རོ། ། ཞེས་བཤད་པའང་མི་འཐད་པར་ཐལ། མཚན་གཞིའི་རྣམ་
ཤེས་རང་རྐྱ་ཐུབ་པའི་རྫས་ཡོད་དུ་འདོད་པའི་གྲུབ་མཐའ་གོང་མ་ཡོད་ན་རྗེ་བླ་མ་ལ་སྟག་ལོའི་དགག་པ་དེ་འཇུག་
པར་ཐལ་བ་དང་། སེམས་ཙམ་པའི་ལུགས་ལའང་གང་ཟག་གི་བདག་མེད་སྟོང་གཞིའི་སྒོ་ནས་འཇོག་པར་ཐལ་པ་
དང་། དེ་འདོད་ན། མདོས་གཟུགས་ནས་འཕགས་ལམ་ཡན་ལག་གི་བར་གྱི་ཆོས་རྣམས་ཀྱི་སྟེང་དུ་འཁོར་ལོ་དང་
པོའི་དགོངས་གཞིའི་གང་ཟག་གི་བདག་མེད་ཀྱི་དབང་དུ་བྱས་པའི་མཚན་ཉིད་གསུམ་བཞག་པ་མི་འཐད་པར་ཐལ་
བ་དང་། གང་ཟག་གི་བདག་མེད་ཕྲ་མོའི་དགག་བྱ་དེ་གཟུགས་ཤེས་གཉིས་ཀྱི་སྟེང་དུ་ཚད་མས་གྲུབ་ན་གཟུགས་
ཤེས་གཉིས་གང་ཟག་གི་བདག་མེད་མ་ཡིན་པར་ཐལ་བ་སོགས་མི་འཚམ་པ་དུ་མ་འབྱུང་བའི་ཕྱིར། ཞེས་གསུངས་
པའི་ཕྱིར་ཟེར། ལ་ལ་ན་རེ། ཀུན་གཞིའི་རྣམ་བཤད་ལྟར་ན་འཇུག་པའི་རྣམ་བཤད་ཀྱི་ལུང་དེའི་དོན་སེམས་ཙམ་
པའི་ལུགས་ལ་གང་ཟག་རང་རྐྱ་འཛིན་ཐུབ་པའི་རྫས་སུ་མ་གྲུབ་པ་ཉན་རང་གཉིས་ཀྱིས་རྟོགས་བྱའི་གང་ཟག་གི་
བདག་མེད་ཕྲ་མོ་དང་། རྣམ་ཤེས་གཉིས་པོ་རང་རྐྱ་འཛིན་ཐུབ་པའི་རྫས་སུ་མ་གྲུབ་པ་དེ་གཉིས་ཀྱི་རྟོགས་བྱའི་གང་
ཟག་གི་བདག་མེད་ཕྲ་མོ་མ་ཡིན་པར་སེམས་ཙམ་པས་འདོད་དགོས་པར་འགྱུར་ལ། དེ་ལྟར་ན་སེམས་ཙམ་པའི་
ལུགས་ལ་གང་ཟག་གི་བདག་མེད་སྟོང་གཞིའི་སྒོ་ནས་འཇོག་པར་ཐལ་བ་སོགས་ཀྱི་སྐྱོན་རང་ལ་ཡང་འཇུག་པར་
མཚུངས་པའི་ཕྱིར་དང་། སེམས་ཙམ་པའི་ལུགས་ལ་ཉན་རང་གཉིས་ཀྱིས་གང་ཟག་རང་རྐྱ་འཛིན་ཐུབ་པའི་རྫས་
སུ་མ་གྲུབ་པ་རྟོགས་པར་འདོད་ཀྱང་། གང་ཟག་རང་རྐྱ་ཐུབ་པའི་རྫས་སུ་མ་གྲུབ་པ་དེ་གང་ཟག་གི་བདག་མེད་ཕྲ་

• 340 •
 དྲང་ངེས་རྣམ་འབྱེད་ཀྱི་དོགས་དཔྱོད།
པ ---
མོར་མི་འདོད་ན། ཉན་རང་དང་ཐེག་ཆེན་གྱི་བདག་མེད་རྟོགས་ཚུལ་གྱི་ཁྱད་པར་བཤད་པ་འབྲེལ་མེད་དུ་འགྱུར་
བའི་ཕྱིར་དང་། གཞན་ཡང་། བསྡུ་བ་དང་། རྣམ་བཤད་གཉིས་ཀར་དགག་བྱ་བཅད་ཙམ་ལ་མ་ལྟོས་པར་ངོ་བོ་
བློ་ཡུལ་དུ་འཆར་དུ་ཡོད་པས་རྫས་ཡོད་དང་། གདགས་གཞིའི་ཆ་ཤས་སོ་སོ་ལ་མ་ལྟོས་པར་ཚུགས་ཐུབ་ཏུ་གྲུབ་པའི་
རང་རྐྱ་ཐུབ་པར་གསུངས་པ་ལས་ལྷག་པའི་ཚད་ཐུབ་ཀྱི་གཞུང་དང་ཁྱད་པར་ཕྱེ་ཚུལ་མེད་པའི་ཕྱིར། ཞེས་
གསུངས་པའང་འཐད་པར་དཀའ་སྟེ། བསྡུ་བ་དང་། རྣམ་བཤད་གཉིས་ཀྱི་བཤད་ཚུལ་ལ་ཁྱད་པར་ཕྱེ་བ་མེད་
པའི་ཕྱིར་ཏེ། དེ་ལྟར་ཁྱད་པར་ཕྱེ་བའི་བསྡུ་བ་དང་རྣམ་བཤད་གཉིས་ཀྱི་གཞུང་ཡོད་ན་སྟོན་ཅིག་ཅེས་ཟེར་བ་
སོགས་ལ་ཆོས་ཀྱི་རྗེས་སུ་འབྲང་བ་དག་གིས་དཔྱད་པར་བྱའོ། ། དེར་མ་ཟད། ཁ་ཅིག་དེ་ཉིད་གཞན་ཉིད་རྟག་མི་
རྟག ། ལ་སོགས་བརྗོད་མེད་གང་ཟག་རྫས་ཡོད་འདོད། ། ཅེས་སོགས་འཇུག་པ་རྩ་འགྲེལ་གྱི་སྐབས་སུ། གནས་
མ་བུ་བ་སོགས་གང་ཟག་རང་རྐྱ་ཐུབ་པའི་རྫས་ཡོད་དུ་འདོད་པར་བཤད་ལ། འཇུག་པའི་ཊིཀ་ཆེན་སོགས་རྗེ་ཡབ་
སྲས་ཀྱི་ཡིག་ཆར་རང་རྒྱུད་པ་མན་ཆད་ཀྱི་ལུགས་ལ་རྣམ་ཤེས་རང་རྐྱ་ཐུབ་པའི་རྫས་སུ་གྲུབ་པར་བཤད་པས། དེ་
གཉིས་ཀ་ལ་རང་རྐྱ་ཐུབ་པའི་རྫས་སུ་གྲུབ་ཅེས་པ་ཙམ་ལས་ཚིག་གི་ཁྱད་པར་ཅུང་ཟད་ཀྱང་མེད་ལ། ཁྱད་པར་མེད་
བཞིན་དུ་འཛིན་ཞེས་པའི་སྒྲ་ཙམ་ཞིག་སྦྱར་ནས་ལུང་རིགས་ཀྱི་སྒྲུབ་བྱེད་ཅུང་ཟད་ཀྱང་མེད་བཞིན་དུ། ཡོད་མེད་
ཀྱི་ཁྱད་པར་བྱེད་ཆོག་ན་གཞན་ཞིག་གིས་རང་རྐྱ་འཛིན་ཐུབ་པའི་རྫས་གྲུབ་མེད་ཀྱང་། རང་རྐྱ་ཐུབ་པའི་རྫས་གྲུབ་
ཡོད་དོ་ཞེས་ལྡོག་སྟེ་སྨོས་ན། ལུང་རིགས་ཀྱི་གནོད་བྱེད་རྣམ་དག་ཅི་ཞིག་ཡོད་སོམས་ཤིག་དང་སྨོས་ཤིག ཁ་ཅིག
སྐབས་འདིར་སྔོན་འཛིན་མིག་ཤེས་ལ་སྔོན་པོ་དངོས་གནས་པ་མི་སྣང་སྟེ། སྔོན་པོ་དངོས་གནས་པ་མངོན་སུམ་
དང་རྟོག་པ་གང་ལ་ཡང་འཆར་རྒྱུ་མེད་པ་ཞིག་ཡིན་པའི་ཕྱིར་ཏེ། གཞུང་དུ། མངོན་པར་རྟོག་པ་དེ་དག་མིང་གང་
དང་མངོན་པར་བརྗོད་པ་གང་གིས་རྣམ་པར་འཇོག་པ། ནས། བཏགས་ཡོད་དང་ཐ་སྙད་དུ་ཡོད་པར་བཞག་གོ།
ཞེས་དང་། དེའི་དོན་མཆན་དུ། སྔོན་འཛིན་མིག་ཤེས་ཀྱིས་སྔོན་པོ་ལ་བལྟས་པའི་ཚེ་ཕ་རོལ་ནས་ཚུར་སྔོན་པོའི་
སྣང་བ་ཤར་བ་དེ་སྔོན་པོ་དངོས་མ་ཡིན་གྱི། ཐོག་མེད་ནས་བག་ཆགས་གོམས་པའི་དབང་གིས་ཤར་བའི་སྣང་ཆ་
ཀུན་བཏགས་ཙམ་ཞིག་ཡིན་ཏེ། དེ་ཉིད་དོན་དམ་པར་གྲུབ་ན་འཁྲུལ་བའི་སྣང་ཆ་གཞན་མེད་པས་སེམས་ལས་
དོན་གཞན་དུ་རྒྱུང་ཆད་ལ་འགྲོ་སྟེ། ཀུན་བཏགས་དོན་དམ་པར་གྲུབ་པ་དང་། ཆོས་བདག་གཉིས་རྩ་བ་གཅིག་ཏུ་
ཡོད་ཚུལ་བཤད་ཟིན་ཏོ། ། འོན་ཀྱང་དེ་ཉིད་སྣང་བ་ལས་སྔོན་པོ་སྣང་བར་འཇོག་པ་དྲན་པའི་ངོ་བོར་འདས་པའི་
མི་སོགས་གྲོང་ངེ་ཡོད་པ་མི་དེ་ཉིད་མིན་ཀྱང་། དེ་ལས་མི་དེ་ངེས་པར་འཇོག་པ་དང་འདྲ་བས། སྔོན་པོ་དངོས་ནི་
ཕ་རོལ་ནས་ཚུར་འཆར་རྒྱུ་ཡང་མེད་ལ། ཚུར་དངོས་ཀྱི་སེམས་ཡང་མིན། ཡེ་མེད་ཀྱང་མ་ཡིན་པ་རྨི་ལམ་གྱི་གླང་
བོ་དང་འདྲ་བའི་ཕྱིར་བརྗོད་དུ་མེད་པའི་དངོས་པོ་ཡིན་ནོ། ། དེ་ལྟར་ཕ་རོལ་ནས་ཚུར་ཧྲིང་ངེ་ཤར་བའི་སྔོན་པོ་དེ་

དྲང་ངེས་རྣམ་འབྱེད་ཀྱི་དོགས་དཔྱོད།
ནི་འཛིན་སྟངས་ཀྱི་སྔོན་པོ་དངོས་མ་ཡིན་བཞིན་དུ་དེར་སྣང་བའི་རྫུན་པ་ཀུན་བཏགས་ཡིན་ལ། དེ་དོན་དམ་པར་
མ་གྲུབ་པ་འདིའི་དོན་ཏེ་འོག་ཏུ་སྔོན་པོ་ཞེས་བརྗོད་པའི་དོན་དེའི་ངོ་བོ་ཉིད་གང་ཡིན་ཞེས་སོགས་ཀྱི་དྲི་ལན་ཡང་
འདི་འདྲ་སྟེ་འཆད་པར་འགྱུར་རོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་ནི་སྔོན་པོ་
དངོས་གནས་པ་སངས་རྒྱས་འཕགས་པའི་ཤེས་པ་ལ་མི་འཆར་བར་བཤད་མི་རུང་བས་སེམས་ཅན་གཞིར་བཞག་
ཡིན་ལ། དེ་ལྟར་ནའང་སྔོན་པོ་དངོས་གནས་པ་དབང་ཤེས་ཀྱི་གཞལ་བྱར་ཁས་ལེན་དགོས་ཏེ། དེ་དབང་ཤེས་ཀྱི་
གཞལ་བྱ་མ་ཡིན་པར་ཁས་བླངས་པའི་ནང་བའི་གྲུབ་མཐའ་སྨྲ་བ་སུ་ཡང་མེད་ཀྱང་། ཁྱད་པར་དུ་སེམས་ཙམ་རྣམ་
བདེན་རྫུན་ལུང་རིགས་ཀྱི་རྗེས་འབྲང་སུའི་ལུགས་ལ་ཡང་དེ་ལྟར་ཁས་ལེན་མི་རིགས་པའི་ཕྱིར། མ་གྲུབ་ན། སྔོན་
པོ་དངོས་གནས་པ་ཆོས་ཅན། ཁྱོད་དངོས་སུ་རྟོགས་པའི་སེམས་ཅན་རྒྱུད་ཀྱི་ཤེས་པ་མེད་པར་ཐལ། ཁྱོད་ཀྱི་
བཤད་ཚུལ་འཐད་པའི་ཕྱིར། ཁྱབ་སྟེ། རྣམ་པ་ཤར་ནས་རྟོགས་པ་དངོས་སུ་རྟོགས་པའི་དོན་དང་། རྣམ་པ་མ་
ཤར་བར་རྟོགས་པ་ཤུགས་ལ་རྟོགས་པའི་དོན་ཡིན་པའི་ཕྱིར་ཏེ། དངོས་རྟོགས་དང་ཤུགས་རྟོགས་ཀྱི་དོན་ཡོད་པའི་
ཕྱིར། གཞན་ཡང་། ཐོག་མེད་ནས་བག་ཆགས་གོམས་པའི་དབང་གིས་ཤར་བའི་སྣང་བ་ཡིན་པས། སྔོན་འཛིན་
མིག་ཤེས་ལ་སྔོན་པོ་དངོས་གནས་པ་མི་འཆར་བར་བཤད་པ་མི་འཐད་དེ། གཞན་དུ་ན། སྔོན་འཛིན་མིག་ཤེས་ལ་
མ་འཁྲུལ་བའི་སྣང་བ་མེད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། མངོན་བརྗོད་ཀྱི་བག་
ཆགས་དང་། རིགས་མཐུན་གྱི་བག་ཆགས་དང་། བདག་ལྟའི་བག་ཆགས་ཀྱི་དབང་གིས་སྔོན་འཛིན་མིག་ཤེས་ལ་
སྣང་ཚུལ་མི་འདྲ་བ་གསུམ་བྱུང་བ་མེད་པར་ཐལ། འདོད་པའི་ཕྱིར། འདོད་མི་ནུས་ཏེ། ཡིག་ཆར། དེ་ལ་ཁོ་ན་
རེ། སྔོན་པོ་སྔོན་འཛིན་མིག་ཤེས་ལ་སྣང་ཚུལ་ལྟར་གྲུབ་པར་ཐལ། སྔོན་འཛིན་མིག་ཤེས་ལ་སྔོན་པོ་སྔོན་པོར་སྣང་
བ་ལྟར་གྲུབ་པའི་ཕྱིར་ན། མ་ཁྱབ་སྟེ། སྔོན་འཛིན་མིག་ཤེས་གཅིག་ལའང་བག་ཆགས་ཀྱི་ལག་རྗེས་ཀྱིས་སྣང་ཚུལ་
མི་འདྲ་བ་གསུམ་ཡོད་པའི་ཕྱིར། དེར་ཐལ། བག་ཆགས་བརྟན་བྱུང་སྔོན་འཛིན་མིག་ཤེས་དེ་ལ་སྔོན་པོ་སྔོན་པོར་
སྣང་བ་ལྟར་རང་གི་མཚན་ཉིད་ཀྱིས་གྲུབ་པའི་གཞན་དབང་ཡིན། སྔོན་པོ་སྔོན་པོའི་ཐ་སྙད་ཀྱི་གཞིར་ཡོད་པར་
སྣང་བ་ལྟར་ཐ་སྙད་དུ་ཡོད་ཀྱང་རང་མཚན་གྱིས་མེད། སྔོན་པོ་སྔོན་པོའི་ཐ་སྙད་ཀྱི་གཞིར་རང་གི་མཚན་ཉིད་ཀྱིས་
གྲུབ་པར་སྣང་བ་ལྟར་ཐ་སྙད་དུའང་མེད་པའི་སྣང་ཚུལ་གསུམ་འབྱེད་དགོས་པའི་ཕྱིར། ཞེས་གསུངས་པའི་ཕྱིར།
ཁྱབ་སྟེ། ལུང་དེས་སྔོན་འཛིན་མིག་ཤེས་ལ་སྔོན་པོར་སྣང་བ་ལྟར་གྲུབ་པར་གསུངས་ལ། དེ་ཡང་སྔོན་པོ་དངོས་
གནས་པ་སྔོན་པོར་སྣང་བ་ལྟར་གྲུབ་པར་གསུངས་སམ། ཀུན་བཏགས་ཤིག་སྔོན་པོར་སྣང་བ་ལྟར་གྲུབ་པར་
གསུངས་སོམས་ཤིག གཞན་ཡང་། གཞི་གྲུབ་ན། ཁྱོད་དངོས་གནས་པ་བློ་ལ་འཆར་རྒྱུ་མེད་པས་ཁྱབ་པར་ཐལ།
སྔོན་པོ་ལ་དེའི་ཕྱིར། དེས་ན་བློའི་ཡུལ་མ་ཡིན་པའི་ཤེས་བྱ་ཞིག་ཁས་ལོངས་ཤིག གཞན་ཡང་། འོག་ཏུ་སྔོན་པོ་

· 342 • དྲང་ངེས་རྣམ་འབྱེད་ཀྱི་དོགས་དཔྱོད།
ཞེས་བརྗོད་པའི་དོན་དེའི་ངོ་བོ་ཉིད་གང་ཡིན་ཞེས་སོགས་ཀྱི་དྲི་ལན་ཡང་འདིར་འདྲ་སྟེ་འཆད་པར་འགྱུར་རོ། །
ཞེས་བཤད་པའང་མི་འཐད་དེ། འོག་གི་དེ་ནི་སྒྲའི་བརྗོད་ཚུལ་ལ་སྦྱར་ནས་སྒྲ་སྤྱི་ལ་མ་ལྟོས་པར་སྒྲས་བརྗོད་ཚུལ་
མེད་པར་བཤད་པས་འདིར་བཤད་པ་དང་ཤིན་ཏུ་མི་མཐུན་ཏེ། དེར་སྔོན་འཛིན་མིག་ཤེས་ལ་སྦྱར་ནས་བཤད་པ་
གང་ཞིག སྔོན་འཛིན་མིག་ཤེས་མངོན་སུམ་ཡིན་པའི་ཕྱིར། དེར་མ་ཟད་སྔོན་པོ་ཆོས་ཅན། མངོན་སུམ་གྱི་ཡུལ་
དུ་དོན་དམ་པར་མ་གྲུབ་པར་ཐལ། ཁྱོད་ཀྱིས་བརྗོད་དུ་མེད་པའི་དངོས་པོའི་དོན་བཤད་ཚུལ་འཐད་པའི་ཕྱིར།
འདོད་ན། ཚད་མའི་ཡུལ་དུ་དོན་དམ་པར་མ་གྲུབ་པར་ཐལ། འདོད་པའི་ཕྱིར། འདོད་ན། ཡིག་ཆ་དང་འགལ་
ཞིང་། མ་ཁྱབ་ན། ཚད་མའི་ཡུལ་དུ་དོན་དམ་པར་མ་གྲུབ་པར་ཐལ། ཚད་མར་གྱུར་པའི་མངོན་སུམ་གྱི་ཡུལ་དུ་
དོན་དམ་པར་མ་གྲུབ་པ་གང་ཞིག རྟོག་པའི་ཡུལ་དུ་དོན་དམ་པར་མ་གྲུབ་པའི་ཕྱིར། ལན་གྱིས་བཟློག་པར་མི་
ནུས་པའི་ཐལ་འགྱུར་རོ། ། དེས་ན་མངོན་པར་བརྗོད་པ་ལ་ཡོངས་སུ་གོམས་པའི་མིང་ལ་གནས་པའི་རྣམ་པར་ཤེས་
པ། ཞེས་སོགས་ཀྱིས་མངོན་བརྗོད་ཀྱི་བག་ཆགས་ཀྱི་དབང་གིས་སྔོན་འཛིན་མིག་ཤེས་ལྟ་བུ་ལ་སྔོན་པོ་རང་འཛིན་
རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་སྣང་བ་ལྟ་བུ་བཏགས་ཡོད་དུ་གསུངས་ལ། མངོན་པར་
བརྗོད་པ་ལ་ཡོངས་སུ་གོམས་པ་རྣམ་པར་བསལ་པའི་མིང་ཅན་གྱི་རྣམ་པར་ཤེས་པ། ཞེས་སོགས་ཀྱིས་རིགས་
མཐུན་པའི་བག་ཆགས་ཀྱི་དབང་གིས་སྔོན་འཛིན་མིག་ཤེས་ལ་ཤར་བའི་སྔོན་པོ་ལྟ་བུ་རྫས་ཡོད་དང་དོན་དམ་པར་
ཡོད་པར་གསུངས་པས། གཞན་གྱི་བཤད་ཚུལ་གཞུང་གི་དོན་དུ་མི་འགྲོ་ལ། ཡོངས་སུ་གོམས་པ་རྣམ་པར་བསལ་
བ་ཞེས་པས་ཀྱང་རྣམ་ཤེས་དེ་གཉིས་འགལ་བར་འཁྲུལ་བར་མི་བྱ་སྟེ། བག་ཆགས་སོ་སོ་བའི་དབང་གིས་སྣང་ཚུལ་
ཙམ་ལ་དགོངས་ནས་དེ་ལྟར་གསུངས་པའི་ཕྱིར་རོ་ཞེས་ཟེར་བ་སོགས་ལ་དཔྱད་གཞི་ཆེ་ཞིང་། སྔོན་འཛིན་མིག་
ཤེས་ལ་ཤར་བའི་སྔོན་པོ་ཀུན་བཏགས་ཡིན་པར་ཡང་ཡང་གསུངས་པ་ནི། རང་གི་ཡིག་ཆ་སོགས་གཞུང་ཚད་ལྡན་
གང་དང་ཡང་མི་མཐུན་ནོ། ། གཞན་ཡང་། གཞུང་དུ། བསྡུ་པར་དགོངས་འགྲེལ་གྱི་གླེང་གཞིའི་ལེའུ་མ་
གཏོགས་པ་ལེའུ་ལྷག་མ་རྣམས་ཕལ་མོ་ཆེ་དྲངས་ཤིང་དཀའ་གནས་རྣམས་ལེགས་པར་གཏན་ལ་ཕབ་འདུག་པས་
སློབ་དཔོན་འདིས་འགྲེལ་བ་ཟུར་དུ་མཛད་དགོས་པར་ཡང་མི་སྣང་ངོ༌། ། ཞེས་པའི་དོན་མཚན་དུ། དགོངས་
འགྲེལ་གྱི་ལེའུ་བཅུ་ཞེས་ཡོངས་སུ་གྲགས་ཤིང་། ནས། དོན་གྱིས་འཐོབ་པས་དེ་ལྟར་གསུངས་ཀྱི་གྲངས་ཕན་གྱི་
དབང་དུ་བྱས་པ་མ་ཡིན་ནོ། ། ཞེས་གསུངས་པའང་དཔྱད་དགོས་ཏེ། དགོངས་འགྲེལ་ལ་ལེའུ་བཅུ་དང་བཅུ་
གཅིག་སོགས་སུ་བྱས་པ་ཡོད་པར་རྒྱ་ནག་འགྲེལ་ཆེན་ལས་གསུངས་པས། དགོངས་འགྲེལ་ལ་ལེའུ་བཅུ་གཅིག་ཡོད་
ན་སྐྱོན་ཅི་ཡོད། གལ་ཏེ་བཅུ་གཅིག་ཏུ་བྱས་པ་མི་འཐད་དེ། བཅུར་བྱས་པ་དང་འགལ་བའི་ཕྱིར་རོ་ཞེ་ན། འོ་ན་
བཅུར་བྱས་པ་མི་འཐད་དེ། བཅུ་གཅིག་ཏུ་བྱས་པ་དང་འགལ་བའི་ཕྱིར་རོ་ཞེ་ན་ལན་ཅི་འདེབས། དེས་ན་ལོ་ཙཱ་

， 343 •
དྲང་ངེས་རྣམ་འབྱེད་ཀྱི་དོགས་དཔྱོད།
པས་ལེའུ་ཟུར་དུ་བྱས་མ་བྱས་གང་ཡིན་རུང་དོན་སྟེང་ནས་ལེའུ་ཡོད་མེད་ལ་བྱེད་དགོས་ཏེ། བསྟན་བཅོས་ཀྱི་ལེའུ་
དང་སྐབས་གཉིས་འདྲ་བས། དཔེར་ན། མངོན་རྟོགས་རྒྱན་གྱི་ལུས་རྣམ་བཞག་གི་སྐབས་ཡོད་ཀྱང་སྐབས་དགུར་
ཐལ་བར་མི་འགྱུར་བ་བཞིན་ཡིན་པའི་ཕྱིར་རོ། ། དགོངས་འགྲེལ་གྱི་འགྲེལ་ཆེན་ཁ་ཅིག་ཅེས་པ་དེ། སྡེ་དགེའི་
དཀར་ཆག་ཏུ་རྒྱ་གཞུང་བོད་གཞུང་གཉིས་ལས་ཕྱི་མའི་ནང་དུ་བཀོད་པ་དེ་ཡིན་ཞིང་། དེ་ལས་གཞན་བསྟན་
འགྱུར་ཁྲོད་ན་ཐོགས་མེད་ཀྱི་དགོངས་འགྲེལ་གྱི་འགྲེལ་པར་གྲགས་པ་ཞིག་ཡོད་ཀྱང་། དེ་ཐོགས་མེད་ཀྱི་མིན་པར་
གཞུང་དེས་ཤེས་ནུས་སོ། ། གཞན་ཡང་། མཆན་དུ། ལུང་ཚན་པ་སྔ་ཕྱིས་རྣམ་ཤེས་མི་འདྲ་བ་གཉིས་བཤད་པའི་
སྔ་མ་ནི་ཚུར་མཐོང་གི་ཤེས་པ་རང་འགའ་བ་ཐོག་མེད་ནས་གོམས་པའི་བག་ཆགས་ཁོ་ནའི་དབང་གིས་འཁྲུལ་སྣང་
སྣ་ཚོགས་སུ་འཆར་བ་འདི་ཡིན་ལ། ཞེས་སོགས་དང་། ལུང་ཕྱི་མའི་དོན་ནི་དོན་སྣང་གི་བག་ཆགས་ཀྱིས་མ་བསླད་
པའི་ཤེས་པའི་དམིགས་པ་བརྗོད་མེད་ཀྱི་གཟུགས་དངོས་ནི་རྫས་སུ་ཡང་ཡོད་ལ་དོན་དམ་པར་ཡོད་པ་སྟེ། སྔ་མའི་
བཟློག་དོན་དུ་སྣང་བས་དེའི་ཤུགས་ཀྱིས་ཤེས་སོ། ། ཞེས་གསུངས་པའང་དཔྱད་གཞི་ཤིན་ཏུ་ཆེ་སྟེ། ལུང་ཕྱི་མའི་
དངོས་བསྟན་གྱི་དབང་ཤེས་སེམས་ཅན་རྒྱུད་ལ་མེད་པར་ཐལ། ལུང་སྔ་ཕྱི་གཉིས་ཀའི་དེ་འགལ་བ་ཡིན་པ་གང་
ཞིག ཕྱི་མའི་དེ་ལ་བརྗོད་དུ་མེད་པའི་དངོས་པོ་དངོས་གནས་པ་སྣང་ལ། སེམས་ཅན་གྱི་དབང་ཤེས་ལ་དེ་དངོས་
གནས་པ་མི་སྣང་བའི་ཕྱིར་ཏེ། སྔོན་འཛིན་མིག་ཤེས་ལ་སྔོན་པོ་དངོས་གནས་པ་མི་སྣང་བར་མཆན་དུ་བཤད་ཟིན་
པ་དེའི་ཕྱིའི། གཞན་ཡང་། སྔོན་འཛིན་མིག་ཤེས་ལ་འཁྲུལ་མ་འཁྲུལ་གྱི་སྣང་བ་གཉིས་མེད་པར་ཐལ། སྔོན་པོ་
སྔོན་པོར་སྣང་བའི་དབང་ཤེས་དེ་དོན་སྣང་གི་བག་ཆགས་ཀྱིས་མ་བསླད་པ་ཡིན་ལ། སྔོན་པོ་ཕྱི་རོལ་དོན་དུ་སྣང་
བའི་དེ་དོན་སྣང་གི་བག་ཆགས་ཀྱིས་བསླད་པའི་དེ་ཡིན་པའི་ཕྱིར་ཏེ། ལུང་སྔ་ཕྱི་གཉིས་ཀའི་དོན་ཡོད་པའི་ཕྱིར།
གོང་དུ་འདོད་ན། རྣམ་བདེན་པས་སྔོན་འཛིན་མིག་ཤེས་ཀྱི་སྔོན་པོ་ཕྱི་རོལ་དོན་དུ་སྣང་བའི་ཆ་ལ་འཁྲུལ་བའི་
བསླད་པ་ཞུགས་ཀྱང་། སྔོན་པོ་སྔོན་པོར་སྣང་བའི་ཆ་ལ་འཁྲུལ་བའི་བསླད་པ་མ་ཞུགས་པར་འདོད། རྣམ་རྫུན་
པས་སྣང་ཚུལ་གཉིས་ཀ་ལ་འཁྲུལ་བའི་བསླད་པ་ཞུགས་པར་འདོད་པ་མ་ཡིན་པར་ཐལ་ལོ། ། འདོད་པའི་ཕྱིར།
འདོད་ན་རང་གི་ཡིག་ཆ་སོགས་གཞུང་དུ་མ་དང་འགལ་ལོ། ། གཞན་ཡང་། མིག་ཤེས་ལ་གཟུགས་དངོས་གནས་
མི་འཆར་ལ། ལུས་ཤེས་ལ་རེག་བྱ་དངོས་གནས་པ་འཆར་བར་ཐལ། དང་པོ་གང་ཞིག ཕྱི་མ་ཡིན་པའི་ཕྱིར།
དང་པོ་དེར་ཐལ། སྔོན་འཛིན་མིག་ཤེས་ལ་སྔོན་པོ་དངོས་གནས་པ་མི་འཆར་བའི་ཕྱིར། རྟགས་ཁས། གཉིས་པ་
དེར་ཐལ། མཚན་དུ། དེ་འདྲ་བ་དེས་བདག་གིས་དུང་ལ་རེག་གོ ། ཞོ་ལ་ལོངས་སྤྱད་དོ། ། ཞེས་བརྗོད་པ་
ཐམས་ཅད་ཀྱང་ཁོ་རང་གི་སྣང་ངོའི་དུང་སེར་པོ་དེ་ཉིད་གཞིར་བཟུང་ནས་དེ་ལ་དུང་གི་བརྡ་སྦྱར་བ་ཙམ་ཡིན་པར་
སླར་དྲིས་པས་ཤེས་སོ། ། འོན་ཀྱང་ཁོ་རང་ལ་དུང་སེར་པོར་སྣང་བ་དེའི་སྒོ་ནས་དུང་དཀར་པོ་དེ་ལ་རེག་པ་སོགས་

， 344 • དྲང་ངེས་རྣམ་འབྱེད་ཀྱི་དོགས་དཔྱོད།
ཀྱི་བྱ་བ་བསྙོན་མེད་དུ་བྱེད་ནུས་ལ། ཞེས་གསུངས་པའི་ཕྱིར། གལ་ཏེ་ལུང་ཕྱི་མའི་དངོས་བསྟན་གྱི་ཤེས་པ་རང་
རིག་ལ་བྱེད་པས་སྐྱོན་མེད་དོ་ཞེ་ན། དེ་ཡང་མི་འཐད་དེ། མངོན་པར་བརྗོད་པ་ལ་ཡོངས་སུ་གོམས་པ་རྣམ་པར་
བསལ་བའི་མིང་ཅན་གྱི་རྣམ་པར་ཤེས་པ་ཞེས་བྱུང་པ་དང་དངོས་སུ་འགལ་ཏེ། རང་རིག་ཡིན་ན་རྣམ་ཤེས་མ་ཡིན་
པས་ཁྱབ་པའི་ཕྱིར། ཞེས་སོགས་བརྗོད་བྱ་མང་ཡང་མ་སྤྲོས། གཞུང་དུ། ལུགས་འདིས་ཡེ་ཤེས་དེ་རང་རིག་ཏུ་
བཞེད་པས་ཡེ་ཤེས་ཀྱང་ཡུལ་དུ་འགྱུར་རོ་སྙམ་ན། ཡུལ་གང་ལ་ལྟོས་ནས་དེ་ཁོ་ན་ཉིད་ཀྱི་དོན་རྟོགས་པའི་ཡུལ་དེ་ལ་
དགོངས་པས་སྐྱོན་མེད་དོ། ། ཞེས་པའི་དོན་ལ་ཁ་ཅིག ལུང་དེའི་དོན་ལ་རྩོད་པ་དང་ལན་གཉིས་ལས། དང་པོ་
ནི། མདོ་སྡེ་པའི་རིགས་པར་བརྟེན་པའི་སེམས་ཙམ་པ་རྣལ་འབྱོར་མངོན་སུམ་གྱི་དངོས་ཡུལ་དངོས་པོར་འདོད་པ་
ཁ་ཅིག་གིས། འཕགས་པའི་མཉམ་བཞག་ཡེ་ཤེས་རང་ཉིད་ཀྱིས་རང་ཉིད་འཇལ་བར་ཐལ། དེ་ལ་སོ་སོ་རང་རིག་
པའི་ཡེ་ཤེས་ཞེས་པའི་དོན་ཡོད། གཞན་འཇལ་བ་ལ་རང་རིག་ཅེས་པ་འབྲེལ་མེད་པའི་ཕྱིར། འདོད་ན། དོན་
དམ་དུ་ཐལ། འཕགས་པའི་མཉམ་བཞག་ཡེ་ཤེས་ཀྱི་འཛིན་སྟངས་ཀྱི་ཡུལ་ཡིན་པའི་ཕྱིར་ཞེས་བཀོད་པ་དེ་ཡིན་ཏེ།
ཡིག་ཆར། གསུངས་དེའི་དོན་ནི། དབུ་མ་སྣང་བ་ལས། ནས། ཞེས་པའི་དོགས་པ་འཆད་པར། ལུགས་འདིས་
ཡེ་ཤེས་ཞེས་པ་ནས། སྙམ་ན། ཞེས་གསུངས་པའི་ཕྱིར། ཞེས་དང་། གྲུབ་མཐའ་ཆེན་མོ་ལས། མདོ་སྡེ་པའི་
རིགས་པར་བརྟེན་པའི་སེམས་ཙམ་པ་ཁ་ཅིག་གིས་ཀྱང་རྣལ་འབྱོར་མངོན་སུམ་གྱི་དངོས་ཡུལ་དངོས་པོར་འདོད་པ་
ནི། དབུ་མ་སྣང་བ་ལས་རིགས་པའི་སྒོ་ནས་ཀྱང་མ་ཡིན་ཏེ། འདི་ལྟར་རེ་ཞིག་མངོན་སུམ་གྱིས་ནི་དངོས་པོ་མ་
ལུས་པ་དབེན་པ་རྟོགས་པར་མི་འགྱུར་ཏེ། དེའི་ཡུལ་ནི་དངོས་པོ་ཡིན་པའི་ཕྱིར་རོ། ། ཞེས་དང་། ཡང་དེ་ཉིད་
ལས། གང་འཕགས་པ་རྣམས་ཀྱིས་སོ་སོར་རང་གིས་རིག་པར་བྱ་བ་དོན་དམ་པའི་དངོས་པོ་ནི་གདོན་མི་ཟ་བར་
ཡོད་དོ། ། གཞན་དུ་ན་འཕགས་པ་དགོངས་འགྲེལ་ལས་བརྗོད་པ་ནི་དངོས་པོ་མེད་པ་མ་ཡིན་ནོ། ། དངོས་པོ་དེ་
ཡང་གང་ཞེ་ན་འཕགས་པའི་ཡེ་ཤེས་དང་། འཕགས་པས་གཟིགས་པས་བརྗོད་དུ་མེད་པ་མངོན་པར་རྫོགས་པར་
སངས་རྒྱས་པ་སྟེ་ཞེས་སོགས་དང་། དེ་ཉིད་ལས། བཅོམ་ལྡན་འདས་ཀྱི་བཀའ་འཕགས་པའི་ཡེ་ཤེས་ཀྱི་སྤྱོད་ཡུལ་
སོ་སོར་རང་གིས་རིག་པར་བྱ་བ་དངོས་པོའི་ངོ་བོ་ཉིད་དུ་ཡོད་པར་སྟོན་པར་བྱེད་པ་འདི་ཇི་ལྟར་དྲངས་ཤེ་ན། ཞེས་
དང་། འདི་ལ་དགོངས་ནས་ལེགས་བཤད་སྙིང་པོ་ལས་ཀྱང་། ལུགས་འདིས་ཡེ་ཤེས་དེ་རང་རིག་ཏུ་བཞེད་པས་ཡེ་
ཤེས་ཀྱང་ཡུལ་དུ་འགྱུར་རོ་སྙམ་ན། ཞེས་གསུངས་མོད། ཅེས་བྱུང་། གཉིས་པ་ལན་ནི། འཕགས་པའི་མཉམ་
བཞག་ཡེ་ཤེས་དེ་སོ་སོ་རང་རིག་པའི་ཡེ་ཤེས་སུ་འཇོག་པ་ཡིན་གྱི་རང་ཉིད་འཇལ་བ་མིན་ཏེ། ཞེས་པ་ཡིན་ཏེ།
ཡིག་ཆར། དེལ་འཕགས་པའི་མཉམ་བཞག་ཡེ་ཤེས་དེ་སོ་སོ་རང་རིག་པའི་ཡེ་ཤེས་ཡིན་ཀྱང་རང་ཉིད་འཇལ་མི་
དགོས་པར་ཐལ། དེ་རང་ཉིད་ཀྱི་ཡུལ་ཆོས་ཉིད་འཇལ་བ་ལ་ལྟོས་ནས་སོ་སོ་རང་རིག་པའི་ཡེ་ཤེས་སུ་འཇོག་པ་ཡིན་

དྲང་ངེས་རྣམ་འབྱེད་ཀྱི་དོགས་དཔྱོད། • 345 .
པའི་ཕྱིར། དེར་ཐལ། འཕགས་པའི་མཉམ་བཞག་ཡེ་ཤེས་ཀྱིས་ཡུལ་ཆོས་ཉིད་མངོན་སུམ་དུ་གཟིགས་པ་ཡིན་གྱི།
ཞེས་སོགས་གསུངས་པའི་ཕྱིར། ཁྱབ་སྟེ། སྐབས་དེའི་རྩོད་ལན་དེ་ལྟར་མ་བྱས་ན་གཞུང་དུ་ལུགས་འདིས་ཞེས་
བྱེད་ཚིག་སྨྲས་པ་དང་མ་འབྲེལ་བའི་ཕྱིར་ཏེ། གཞུང་དེའི་དཔེ་འགའ་ཞིག་ཏུ་ལུགས་འདིའི་ཞེས་བྱུང་ཡང་བྱེད་
ཚིག་བྱུང་བ་ལྟར་ཁས་ལེན་དགོས་ཏེ། ཡིག་ཆ་དང་གྲུབ་མཐའ་ཆེན་མོར་བྱེད་ཚིག་བྱུང་བ་ལྟར་འཐད་པར་
གསུངས་ལ། དེའི་དཔེ་ཕལ་ཆེར་ལས་ཀྱང་བྱེད་ཚིག་བྱུང་བའི་ཕྱིར་ཟེར། ཡང་ཁ་ཅིག བཤད་ཚུལ་དེ་ནི་རྗེའི་
དགོངས་པ་མ་ཡིན་ཏེ། གྲུབ་མཐའ་ལྷུན་པོའི་མཛེས་རྒྱན་ལས། སོ་སོར་རང་རིག་པའི་དོན་རང་ཉིད་ཀྱིས་རང་
ཉིད་འཇལ་བ་ལ་འདོད་པའི་གྲུབ་མཐའ་སྨྲ་པ་དང་མཁས་པ་སུ་ཡང་མེད་པས། དེ་འདྲའི་རྩོད་ལན་དུ་སྦྱར་བ་རྗེའི་
དགོངས་པར་མ་སོན། ཞེས་གསུངས་པའི་ཕྱིར། དེས་ན་གཞུང་དེའི་དོན་ཇི་ལྟ་བུ་ཞིག་ཡིན་སྙམ་ན། དེ་ཉིད་ལས།
རང་ལུགས་ནི་ཟག་མེད་ཀྱི་ཡེ་ཤེས་དམ་པའི་དོན་དོན་དམ་དུ་འཆད་དགོས་ན། མཉམ་བཞག་ཡེ་ཤེས་མྱོང་བའི་
རང་རིག་ཀྱང་ཟག་མེད་མ་འཁྲུལ་བའི་ཤེས་པ་ཡིན་ཞིང་། ཡེ་ཤེས་དེ་དེའི་རྙེད་དོན་ཡིན་པའི་ཕྱིར་དོན་དམ་བདེན་
པར་འགྱུར་རོ། ། ཞེས་རྩོད་པ་དང་། ལན་དུ་ཟག་མེད་ཀྱི་ཤེས་པ་གཅིག་གི་ཡུལ་ཡིན་ཙམ་གྱིས་དོན་དམ་བདེན་
པར་འཇོག་ན་བདེན་ཡང་། དོན་དམ་བདེན་པར་འཇོག་པ་ལ་ཡུལ་གྱི་གནས་ལུགས་དཔྱོད་པའི་དཔྱད་མཐར་རྙེད་
ཅིང་། ཡུལ་ཅན་ཤེས་པ་དེ་ཡང་ཡུལ་དེ་དོན་དམ་དཔྱོད་བྱེད་དུ་སོང་བ་ཞིག་དགོས་ཞེས་ལན་མཛད་ཅིང་། དེ་
ལྟར་མིན་ན་ལུགས་འདིས་ཞེས་དམིགས་ཀྱིས་བཀར་བ་དོན་མེད་དུ་འགྱུར་བར་གསུངས་སོ། ། དེ་ལྟ་བུའི་བཤད་
སྲོལ་ཆེན་པོ་གཉིས་ཡོད་པས་གང་འཐད་དཔྱད་པར་བྱའོ། ། དེར་མ་ཟད་མཆན་དུ། དེ་འདྲ་ཇོ་ནང་པས་འདོད་
ཡོད་པ་འདྲ། ཞེས་བྱུང་བ་ནི་སྐབས་དེའི་རྩོད་པ་པོ་ལ་དེ་འཇོག་པར་བཤད་པ་ཡིན་ན། ཡིག་ཆ་དང་གྲུབ་མཐའ་
ཆེན་མོ་སྔར་དྲངས་པ་དང་འགལ་ལ། དེ་མིན་ན་ཅི་ཞིག་ཡིན་སོམས་ཤིག གཞུང་དེར་ཀུན་རྫོབ་དང་དོན་དམ་
པའི་འཇོག་ཚུལ་གཉིས་གསུངས་ལ། གྲུབ་མཐའ་རྩ་འགྲེལ་དུ་ཀུན་རྫོབ་ཏུ་ཡོད་ཚུལ་བཅུ་གཅིག་དང་། དོན་དམ་
དུ་ཡོད་ཚུལ་དུ་མ་གསུངས་པས་དེ་རྣམས་བསྡུར་ནས་དཔྱད་པར་བྱའོ། ། ཁ་ཅིག ཤེར་ཕྱིན་གྱི་མདོར་ཆོས་ཐམས་
ཅད་ངོ་བོ་ཉིད་མེད་པར་གསུང་པ་དུས་གསུམ་གྱི་ངོ་བོ་ཉིད་མེད་པ་གསུམ་དང༌། བྱིས་པས་ཞེན་པ་བཞིན་གྱི་ངོ་བོ་
ཉིད་མེད་པ་བཞི་ལ་དགོངས་ལ ཁ་ཅིག ངོ་བོ་ཉིད་མེད་པ་བཅུ་གཅིག་ཏུ་བྱས་ནས་དེ་ལ་དགོངས་པར་བཤད་པ་
མི་འཐད་པའི་ཕྱིར་ཏེ། མཆན་དུ། དེ་ལ་མདོ་སྡེ་རྒྱན་གྱི་དོན་ནི། ནས། ཕྱི་དོན་མེད་པ་དངོས་སུ་མ་བསྟན་ཟེར་
ན་སྐབས་འབྱེད་དགོས་སོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག ངོ་བོ་ཉིད་མེད་པ་བཅུ་གཅིག་ཏུ་
འདོད་པ་དགག་པ་མི་འཐད་པར་ཐལ། དེ་བཅུ་གཅིག་ཏུ་གཞུང་ཉིད་ལས་གསལ་བར་གསུངས་པའི་ཕྱིར། དུས་
གསུམ་གྱི་ངོ་བོ་ཉིད་མེད་པ་གསུམ་དང་། ནས། གཞན་ནི་གཟུང་འཛིན་རྫས་ཐ་དད་དུ་ཞེན་པའོ། ། ཞེས་

， 346 •
 དྲང་ངེས་རྣམ་འབྱེད་ཀྱི་དོགས་དཔྱོད།
གསུངས་པའི་ཕྱིར། ཁྱབ་སྟེ། དུས་གསུམ་གྱི་ངོ་བོ་ཉིད་མེད་པ་གསུམ། གཙང་བདེ་རྟག་བདག་ཏུ་མེད་པ་བཞི།
མཚན་ཉིད་ངོ་བོ་ཉིད་མེད་པ་སོགས་གསུམ། གཟུང་འཛིན་རྫས་ཐ་དད་དུ་མེད་པ་སྟེ་བཅུ་གཅིག་གསལ་བར་
གསུངས་པའི་ཕྱིར། གཞན་ཡང་མཆན་དུ། འཇུག་པ་ཕྱིན་ཅི་མ་ལོག་པར་གསུངས་ལ་ཞེས་པའི་ཐད་དུ་སྟོང་ཐུན་
ལས། ཕྱིན་ཅི་མ་ལོག་པར་འགྲེལ་བར་གསུངས་ལ། ཞེས་གསུངས་པ་ནི། འགྲེལ་བར་དྲངས་པའི་མདོར་གང་ན་
གང་མེད་ པ་ཞེས་ སོགས་ལས་གསུངས་ པའམ། ཡང་ན་མདོ་འདིའི་དོན་དུ་འགྲེལ་ པར་གསུངས་ པ་ལ་བྱ་ཡི།
འགྲེལ་པ་རང་ཉིད་ཀྱིས་གསུངས་པ་ཙམ་ལ་བྱས་ན་མི་འབྲེལ་ཏེ། འདིས་ཀྱང་དེ་སྟོན་ཞེས་པའི་འདི་སྒྲ་དབུས་
མཐའི་རྩ་བ་ལ་འཇུག་དགོས་པས་འགྲེལ་བར་གསུངས་པའི་དོན་བཞིན་དུ་རྩ་བས་ཀྱང་དེ་ལྟར་དུ་གསུངས་ཞེས་
བཤད་ན་གོ་ལོག་པ་ཡིན་པའི་ཕྱིར། རང་ལུགས་མདོ་ལས་གསུངས་ལ། དབུས་མཐས་ཀྱང་མདོའི་དོན་བཞིན་
བསྟན་ཏོ། ། ཞེས་གསུངས་པའང་དཔྱད་དགོས་ཏེ། སྟོང་ཐུན་གྱི་ཚིག་ཟིན་ལྟར་ཁས་ལེན་དགོས་པའི་ཕྱིར་ཏེ།
འཇུག་པ་ཕྱིན་ཅི་མ་ལོག་པར་གསུངས་ལ། འདིས་ཀྱང་དེ་སྟོན་པའི་ཕྱིར་སྟོང་ཉིད་ཡང་དག་པ་བསྟན་ཏོ། ། ཞེས་
པའི་དོན་སྟོང་ཐུན་ལྟར་བྱས་ན། དབུས་མཐའི་སྐབས་སུ་སྟོང་ཉིད་ཕྱིན་ཅི་མ་ལོག་པར་བསྟན་པ་ཡིན་ཏེ། ཡོད་
མེད་ཡང་དག་པ་ཇི་ལྟ་བ་བཞིན་ཤེས་པ་ནི་སྟོང་ཉིད་ལ་འཇུག་པ་ཕྱིན་ཅི་མ་ལོག་པར་གསུངས་པའི་ཕྱིར། མ་གྲུབ་ན།
དབུས་མཐར་དེ་ལྟར་གསུངས་པར་དབུས་མཐའི་འགྲེལ་པ་ལས་གསུངས་པའི་ཕྱིར་ཞེས་པ་ཡིན་ལ། དེ་ལ་གོ་ལོག་
གི་སྐྱོན་མེད་པར་མ་ཟད་འབྲེལ་ཤིན་ཏུ་ཆེ་བའི་ཕྱིར་ཏེ། འགྲེལ་བ་ལ་བརྟེན་ནས་རྩ་བའི་དོན་གོ་ཚུལ་གཅིག་ཡོད་
པའི་ཕྱིར། དཔེར་ན་ཡུམ་གྱི་མདོར་ཀུན་བཏགས་མཚན་ཉིད་ངོ་བོ་ཉིད་མེད་པ་སོགས་སུ་བསྟན་པ་ཡིན་ཏེ། དེར་
དེ་ལྟར་བསྟན་པར་དགོངས་འགྲེལ་ལས་གསུངས་པའི་ཕྱིར། ཞེས་བཀོད་ན་འབྲེལ་ཤིན་ཏུ་ཆེ་བ་བཞིན་ཡིན་པའི་
ཕྱིར། གཞན་ཡང་མཆན་དུ། གཞུང་གི་དོན་ནི། སེམས་ཙམ་པའི་སྐབས་འདིར་རྣམ་རིག་ཙམ་གྱི་ཚུལ་འདི་དབུ་
མའི་དོན་དུ་འགྲེལ་དགོས་པའི་རྒྱུ་མཚན་གྱིས་དབུས་མཐའ་ལས། ཡོད་པས་མེད་པས་ཞེས་སོགས་དང་། འོད་
སྲུངས་ལེའུ་གཉིས་ཀྱི་དོན་འགྲེལ་ཚུལ་ཡང་ངོ་བོ་ཉིད་མེད་པར་སྨྲ་བ་དང་མི་འདྲ་བ་ཞིག་བྱ་དགོས་ཏེ། ངོ་བོ་ཉིད་
མེད་པར་སྨྲ་བའི་དབུ་མ་པ་རྣམས་ཀྱིས་སྔ་མ་དབུས་མཐས་བཤད་པའི་དབུ་མའི་ལམ་དེ་ལས་འོད་སྲུངས་ལེའུར་
བཤད་པའི་དབུ་མའི་ལམ་དེ་མཆོག་ཏུ་བཞེད་དེ། སྔ་མ་སེམས་ཙམ་དང་ཕྱི་མ་ངོ་བོ་ཉིད་མེད་པ་རང་གི་ལུགས་སུ་
འདོད་པའི་ཕྱིར་དང༌། སེམས་ཙམ་པས་ནི་སྔར་བཤད་པའི་ཚུལ་འདིར་དེ་གཉིས་ཀ་སེམས་ཙམ་རང་གི་ལུགས་སུ་
བཀྲལ་ཏེ་དོན་གཅིག་ཏུ་མཛད་པའི་ཕྱིར་ཞེས་པའི་དོན་ནོ། ། ཞེས་གསུངས་པའང་དཔྱད་དགོས་ཏེ། སྐབས་
འདིར་འོད་སྲུངས་ཀྱི་ལེའུ་ལས་བཤད་པའི་དབུ་མའི་ལམ་དང་། དབུས་མཐའ་ལས་བཤད་པའི་དབུ་མའི་ལམ་
་ གཉིས་དོན་གཅིག་མ་ཡིན་ པའི་ཕྱིར། འོད་སྲུངས་ཀྱི་ལེའུ་ལས་བཤད་ པའི་དབུ་མའི་ལམ་བཅུ་གསུམ་དང་།

དྲང་ངེས་རྣམ་འབྱེད་ཀྱི་དོགས་དཔྱོད། • 347 •
དབུས་མཐའ་ལས་བཤད་པའི་དབུ་མའི་ལམ་བཅོ་ལྔ་ཡོད་ལ། དེ་རྣམས་དོན་གཅིག་མིན་པར་གཞུང་བཀླགས་པ་
ཙམ་གྱིས་ཤེས་ནུས་ལ། དེ་དག་གི་ནང་ན་རྣམ་རིག་ཙམ་གྱི་ལྟ་བ་ཡིན་མིན་དུ་མ་ཡོད་པས། རྣམ་རིག་ཙམ་ཉིད་
དབུ་མའི་དོན་དུ་འགྲེལ་བའི་རྟགས་ཀྱིས་དེ་གཉིས་དོན་གཅིག་ཏུ་སྒྲུབ་ཚུལ་མེད་པའི་ཕྱིར་རོ། ། དེས་ན་གཞུང་དུ།
དེས་ན་རྣམ་པར་རིག་པ་ཙམ་གྱི་ཚུལ་འདི་ཉིད་དབུ་མའི་དོན་དུ་འགྲེལ་བས། དབུ་མ་པ་གཞན་གྱི་ལྟར་ན་དེ་གཉིས་
སྔ་མ་ལས་ཕྱི་མ་མཆོག་ཏུ་བཞེད་ཀྱང་ཚུལ་འདིས་དེ་གཉིས་དོན་གཅིག་ཏུ་མཛད་པ་ཡིན་ནོ། ། ཞེས་པའི་དོན་ཇི་ལྟ་
བུ་ཡིན་སྙམ་ན། དེ་ཡན་ཆད་དབུ་མའི་ལམ་ཞེས་ཡང་ཡང་བྱུང་བས། རྣམ་རིག་ཙམ་གྱི་ལྟ་བ་དང་དབུ་མའི་ལྟ་བ་
གཉིས་ལ་ཁྱད་པར་ཡོད་དམ་ཞེ་ན། དབུ་མ་པ་གཞན་ངོ་བོ་ཉིད་མེད་པར་སྨྲ་པ་ལྟར་ན། སྔ་མ་རྣམ་རིག་ཙམ་གྱི་ལྟ་
བ་ལས་ཕྱི་མ་དབུ་མའི་ལྟ་བ་མཆོག་ཏུ་བཞེད་ཀྱང་། དེར་དེ་གཉིས་དོན་གཅིག་ཏུ་མཛད་དེ་རྣམ་རིག་ཙམ་ཉིད་དབུ་
མའི་དོན་དུ་འགྲེལ་བའི་ཕྱིར་རོ། ། ཞེས་པ་ལུང་དེའི་དོན་ཡིན་པའི་ཕྱིར་ཏེ། གཞུང་དེའི་ཚིག་ལ་ཆེས་གསལ་བའི་
ཕྱིར། གཞན་ཡང་མཆན་དུ། འདིར་རྣམ་བྱང་བཞི་ཞེས་པ་ཡིག་ཆར་མ་སྐྱེས་པ་སོགས་བཞི་ལ་བྱས་པ་འདྲ་བ་ཞིག་
སྣང་བ་ནི་གོང་མའི་གསུང་རྒྱུན་སོར་བཞག་ཙམ་དུ་སྣང་ལ། ཞེས་སོགས་གསུངས་པའང་དཔྱད་དགོས་ཏེ། ཡིག་
ཆར་མ་སྐྱེས་པ་སོགས་བཞི་རྣམ་བྱང་བཞིར་གསུངས་པའི་ཚིག་ཟུར་ཙམ་ཡང་མེད་པའི་ཕྱིར། འོན་ཀྱང་ཡུམ་གྱི་
མདོ་ལས་ཡོངས་གྲུབ་མ་སྐྱེས་པ་སོགས་བཞིར་གསུངས་པའི་དགོངས་གཞིར་གསུངས་པ་དཔྱད་དགོས་ཏེ། མེད་
ཅེས་བྱ་ལ་སོགས་ཚིག་གིས། ། བཏགས་པ་ཐམས་ཅད་འགོག་པ་ཡིན། ། ཞེས་པས་ཀུན་བཏགས་ཤེར་ཕྱིན་གྱི་
མདོར་ཆོས་ཐམས་ཅད་ངོ་བོ་ཉིད་མེད་པ་སོགས་སུ་གསུངས་པའི་དགོངས་གཞིར་བཤད་ཟིན་པའི་ཕྱིར། དེ་ལྟར་
ཤེར་མདོར་མ་སྐྱེས་པ་སོགས་སུ་གསུངས་པ་ཡོངས་གྲུབ་ལ་དགོངས་པར་གསུངས་པའི་དགོངས་པ་འཚོལ་དགོས་ཀྱི།
རྣམ་བྱང་བཞི་ནི། དག་པ་དེ་ནི་རང་བཞིན་དང་། ། དྲི་མ་མེད་དང་ལམ་དང་དམིགས། ། ཞེས་པ་ལྟར། རང་
བཞིན་རྣམ་བྱང་སྟོང་ཉིད། དྲི་མེད་རྣམ་བྱང་འགོག་བདེན། ལམ་རྣམ་བྱང་ལམ་བདེན། དམིགས་པ་རྣམ་བྱང་
ཐེག་ཆེན་གྱི་སྡེ་སྣོད་ཡིན་པས། མ་སྐྱེས་པ་སོགས་བཞིར་གསུངས་པ་ག་ལ་ཡིན། འོན་ཀྱང་སྐུ་བར་བའི་ཟིན་བྲིས་
ལས། རྣམ་པར་བྱང་བ་བཞི་ཞེས་པ་སྐྱེ་བ་མ་མཆིས་པ་དང་། འགག་པ་མ་མཆིས་པ་དང་། གཟོད་མ་ནས་ཞི་བ་
དང་། རང་བཞིན་གྱིས་ཡོངས་སུ་མྱ་ངན་ལས་འདས་པ་བཞི་ལ་བྱེད་དོ། ། ཞེས་བྱུང་བའི་ཕྱིར་ཟེར་བ་སོགས་ལ་
དཔྱད་དགོས་སོ། ། ཁ་ཅིག མདོ་སྡེ་རྒྱན་ལས་བཤད་པའི་མཚན་ཉིད་ལྔ་ཡིག་ཆ་ལྟར་ཁས་ལེན་མི་རུང་སྟེ།
མཆན་དུ། དོན་དམ་པའི་མཚན་ཉིད་ལྔ་ནི་ཡིག་ཆ་གསར་རྙིང་གཉིས་ཀ་ལས་ཡོད་མེད་ཀྱི་མཐའ་དང་། གཅིག་ཐ་
དད་ཀྱི་མཐའ་དང་། སྐྱེ་འཇིག་མི་བྱེད་ཅིང་སློབ་པའི་དུས་ན་དྲི་མས་མ་དག སངས་རྒྱས་པའི་ཚེ་དྲི་མས་དག་པའི་
ཁྱད་པར་ལྔ་ཞེས་འདྲེན་ཚུལ་ཡང་དེ་འདྲ་ཞིག་བྱས་ཏེ། བྲི་བར་མི་འགྱུར་ཏེ། འཕེལ་བ་མེད་ཅིང་ཞེས་པའི་ཐད་

• 348 •
 དྲང་ངེས་རྣམ་འབྱེད་ཀྱི་དོགས་དཔྱོད།
མ་ས་-- - --------------- -
གཉིས་ཀར་ཡང་ཆད་སྣང་ངོ༌། ། དབྱིག་འགྲེལ་ལས་ཡོད་མིན་མེད་མིན་ཞེས་པ་ཡོད་མེད་ཀྱི་མཐའ་གཉིས་ལ་མ་
སྦྱར་བར་མངོན་ཏེ། འདིར་དྲངས་པའི་དབྱིག་འགྲེལ་གྱི་དོན་འཆད་པར་བློ་བརྟན་གྱི་འགྲེལ་བཤད་ལས། ཀུན་
བཏགས་པ་དང་གཞན་གྱི་དབང་གི་མཚན་ཉིད་ལྟ་བུར་ཡོད་པ་མ་ཡིན་པས་ན་ཡོད་མིན་ཞེས་བྱའོ། ། ཞེས་གཉིས་
ཆོས་ཀྱི་རྣམ་པར་མེད་ཅིང་དགག་བྱ་བཅད་ཙམ་དུ་ཡོད་པ་ལ་གསལ་བར་གསུངས་སོ། ། གཅིག་ཐ་དད་ནི། ལྡོག་
པ་གཅིག་དང་ངོ་བོ་ཐ་དད་ཡིན་ལ། མཚན་ཉིད་ཐ་མ་གཉིས་ནི་དབྱིག་གཉེན་གྱི་འགྲེལ་པ་ལས། ཀུན་ནས་ཉོན་
མོངས་པ་དང་རྣམ་པར་བྱང་བ་འགག་པ་དང་སྐྱེ་བ་ན་དེ་བཞིན་ཉིད་གནས་པའི་ཕྱིར་བྲི་བར་ཡང་མི་འགྱུར་འཕེལ་
བར་ཡང་མི་འགྱུར་རོ། ། རང་བཞིན་གྱིས་ཀུན་ནས་ཉོན་མོངས་པ་ཅན་མ་ཡིན་པའི་ཕྱིར་རྣམ་པར་དག་པར་འགྱུར་
བ་མེད་དོ། ། གློ་བུར་གྱི་ཉོན་མོངས་པ་དང་བྲལ་བས་ནམ་པར་མི་འདག་པ་ཡང་མ་ཡིན་ཏེ། ཞེས་ཀུན་ཉོན་ཟད་
པས་ཟད་ཅིང་རྣམ་བྱང་འཕེལ་བས་འཕེལ་བ་མེད་པ་དང་། རང་བཞིན་གྱིས་དྲི་མ་གཟོད་ནས་དག་པས་སླར་
འདག་རྒྱུ་ཡང་མེད་ལ། གློ་བུར་གྱི་དྲི་མ་དག་པར་མི་འགྱུར་བ་ཡང་མ་ཡིན་པ་སྟེ། འགྲེལ་བཤད་གཉིས་ཀྱང་དེ་ཁོ་
ནར་བཤད་དོ། ། ཞེས་གསུངས་པའི་ཕྱིར་ཟེར། ཡང་ཁ་ཅིག ཡིག་ཆར། དོན་དམ་དེ་ཡོད་མེད་ཀྱི་མཐའ་དང་།
གཅིག་ཐ་དད་ཀྱི་མཐའ་དང༌། སྐྱེ་འཇིག་རྣམས་མེད་པ་དང༌། སློབ་པའི་དུས་ན་དྲི་མས་མ་དག སངས་རྒྱས་
པའི་ཚེ་དྲི་མས་དག་པའི་ཁྱད་པར་ལྔ་དང་ལྡན་པར་བཤད་པ་དང་ཡང་འགལ་བར་ཐལ། གཞན་དབང་དོན་དམ་
ཡིན་པའི་ཕྱིར་ཏེ། ཞེས་གསུངས་པ་ལྟར་འཐད་དེ། དྲང་ངེས་མདོར་བསྡུས་ལས་ཀྱང་དེ་ལྟར་གསུངས་པའི་ཕྱིར།
སྐུ་བར་པའི་ལེགས་བཤད་སྙིང་པོའི་ཟིན་བྲིས་ལས་ཀྱང་། མདོ་སྡེ་རྒྱན་ལས། ཡོད་མིན་མེད་མིན་དེ་བཞིན་མིན་
གཞན་མིན། སོགས་དྲངས་ནས་ཉིན་སྔ་མར་རྒྱས་པར་སྩལ་པ་བློ་ལ་ཆེར་མི་གསལ་བར་འདུག་པ་ལ། ཉིན་ཕྱི་མར་
དཔོན་སློབ་རིན་པོ་ཆེ་ནས་དྲི་བ་ཞུས་པར། ཀུན་བཏགས་ཀྱི་ངོ་བོར་ཡོད་པ་མ་ཡིན་ཞིང་། གཏན་ནས་མེད་པ་མ་
ཡིན་པ་དང་གཅིག སྟོང་གཞི་དང་གཅིག་མ་ཡིན་ཞིང་དེ་དང་ཐ་དད་མ་ཡིན་པ་དང་གཉིས། སྐྱེ་འཇིག་མེད་པ་
དང་གསུམ། བྲི་འཕེལ་མེད་པ་དང་བཞི། རང་ལ་དམིགས་ནས་བསྒོམ་པས་ཤེས་སྒྲིབ་དག་པར་འགྱུར་བ་སྟེ་ལྔ་
གསུངས། ཁྱད་ཆོས་ཐ་མ་འདི་ལ་ཉིན་སྔ་མར་སློབ་པའི་དུས་དྲི་མས་མ་དག་ལ། སངས་རྒྱས་པའི་ཚེ་དྲི་མས་དག་
པའི་ཁྱད་པར་སྦྱར་བ་སྟེ་ལྔའོ། ། ཞེས་ཡིག་ཆ་ལྟར་འཐད་པར་གསུངས་པའི་ཕྱིར་ཟེར་ན་བརྟག ཁ་ཅིག ངོ་བོ་ ་
ཉིད་མེད་པ་སོགས་ལྔ་པོ་ཀུན་བཏགས་སོགས་ཕྱི་མ་ཕྱི་མར་སྒྲུབ་པར་བྱེད་པའི་རྟགས་ཡང་དག་ཡིན་ཏེ། ཡིག་ཆར་
སྐྱེ་འགག་མེད་པར་གསུངས་པའི་དགོངས་གཞི་ཡོད་དེ། ཇི་ལྟར་ངོ་བོ་ཉིད་མེད་པ་དེ་ལྟར་མ་སྐྱེས་པའམ་སྐྱེ་བ་མེད་
པ་དང་འགག་པ་མེད་པ་སོགས་ལྔ་བོ་སྔ་མ་སྔ་མ་རྒྱུ་མཚན་དུ་བྱས་ནས་ཕྱི་མ་ཕྱི་མ་སྒྲུབ་པར་བྱེད་པ་ཡིན་པའི་ཕྱིར་ཏེ།
ཞེས་གསུངས་པའི་ཕྱིར་ཟེར། ཡང་ཁ་ཅིག དེ་མི་འཐད་དེ། དོན་དམ་བདེན་པར་ངོ་བོ་ཉིད་མེད་པ་དེ་གཟུགས་

དྲང་ངེས་རྣམ་འབྱེད་ཀྱི་དོགས་དཔྱོད། • 349 •
ཀྱི་ཀུན་བཏགས་དོན་དམ་བདེན་པར་སྐྱེ་བ་མེད་པར་སྒྲུབ་པར་བྱེད་པའི་རྟགས་ཡང་དག་མ་ཡིན་པའི་ཕྱིར་ཏེ། དེ་
དོན་དམ་བདེན་པར་མེད་པར་རྟོགས་ནས་དེ་དོན་དམ་བདེན་པར་སྐྱེ་མ་སྐྱེས་ལ་ཐེ་ཚོམ་ཟ་བའི་གང་ཟག་མེད་པའི་
ཕྱིར་ཏེ། མོ་གཤམ་གྱི་བུ་མེད་པར་རྟོགས་ནས་དེ་སྐྱེ་མ་སྐྱེས་ལ་ཐེ་ཚོམ་ཟ་བའི་གང་ཟག་མེད་པའི་ཕྱིར་སོགས་སྤྲོ་སླ།
གཞན་ཡང་ཡིག་ཆར། སྐྱེ་མེད་བརྒྱད་པོ་དེ་དག་ལ་དགོངས་ནས་མི་སྐྱེ་བའི་ཆོས་ལ་བཟོད་པ་ཐོབ་པར་གསུངས་པ་
ཡིན་པའི་ཕྱིར། ཞེས་གསུངས་པའང་དཔྱད་དགོས་ཏེ། མི་སྐྱེ་བའི་ཆོས་ལ་བཟོད་པ་ཐོབ་པར་གསུངས་པ་དགོངས་
གཞི་ཅན་མ་ཡིན་པའི་ཕྱིར་ཏེ། མི་སྐྱེ་བའི་ཆོས་ལ་བཟོད་པ་ཐོབ་པ་ཡོད་པའི་ཕྱིར། གལ་ཏེ་སྐྱེ་མེད་བརྒྱད་པོ་དེ་མི་
སྐྱེ་བའི་བཟོད་པ་ཐོབ་པའི་ཆོས་ཡིན་ནོ་སྙམ་ན། དེ་ཡང་མི་འཐད་དེ། བདག་མེད་གཉིས་པོ་གང་རུང་ལ་བཟོད་པ་
ཐོབ་དགོས་ཀྱི། སྐྱེ་མེད་བརྒྱད་ལ་དེ་ཐོབ་མི་དགོས་པའི་ཕྱིར་ཏེ། མཆན་དུ། བདག་སྐྱེ་མེད་པ་ལྟ་བུ་ལ་བཟོད་པ་
ཆུང་འབྲིང་ཆེ་གསུམ་ཐོབ་པ་ལ། སྦྱོར་མཐོང་དག་ས་གསུམ་ཐོབ་དགོས་པ་སོགས་ཧ་ཅང་ཐལ་བས་བཟོད་པ་ཐོབ་
པ་ནི་ལུགས་འདིར་ཡང་བདག་མེད་ཀྱི་དོན་ལ་ཡིན་ཞིང་། དེའི་གཞིར་གྱུར་བའི་ཆོས་རྣམས་ལ་སྐྱེ་བ་མེད་ཅེས་པའི་
མེད་ཚུལ་ནི་འདི་དག་ཡིན་ནོ་ཞེས་ཀྱང་བྱ་རུང་ངོ༌། ། ཞེས་གསུངས་པའི་ཕྱིར་ཟེར་ན་བརྟག གཞན་ཡང་ཡིག་
ཆར། གཞན་དབང་བདེན་པར་མེད་པར་ཐལ། གཞན་དབང་བདེན་མེད་སྒྱུ་མ་ལྟ་བུ་ཡིན་པའི་ཕྱིར་ཏེ། གཞན་
དབང་བདེན་མེད་སྒྱུ་མ་ལྟ་བུར་དགོངས་འགྲེལ་དང་། མདོ་སྡེ་རྒྱན་ལས་གསུངས་པའི་ཕྱིར་ན་མ་ཁྱབ། ཅེས་
གསུངས་པའང་དཔྱད་དགོས་ཏེ། མདོ་སྡེ་རྒྱན་སོགས་ལས་གཞན་དབང་སྒྱུ་མ་ལྟ་བུར་གསུངས་པ་ཡིན་གྱི། གཞན་
དབང་བདེན་མེད་སྒྱུ་མ་ལྟ་བུར་མ་གསུངས་པའི་ཕྱིར་ཏེ། མདོ་སྡེ་རྒྱན་ལས། ཇི་ལྟར་སྒྱུ་མ་དེ་བཞིན་དུ། ། ཡང་
དག་མ་ཡིན་ཀུན་རྟོག་ཡོད། ། ཞེས་སོགས་ཀྱིས་གཞན་དབང་སྒྱུ་མ་ལྟ་བུར་གསུངས་པ་ཤིན་ཏུ་གསལ་བའི་ཕྱིར་
དང་། གཞུང་དུ། སྒྱུ་མ་དཔེར་བྱེད་ལུགས་ལ་རག་ལས་སོ། ། ཞེས་སོགས་གསུངས་པས། ཐལ་རང་གིས་སྒྱུ་མ་
བདེན་མེད་ཀྱི་དཔེར་བྱེད་ཀྱང་། སེམས་ཙམ་པའི་ལུགས་ལ་ཕྱི་དོན་མེད་པའི་དཔེ་ཡིན་གྱི། བདེན་མེད་ཀྱི་དཔེར་
བྱེད་མི་རིགས་པའི་ཕྱིར་རོ། ། ཁ་ཅིག ཉན་ཐོས་སྡེ་བ་དང་། སེམས་ཙམ་པ་གཉིས་ཀྱིས་ཐུན་མོང་དུ་ཤེར་མདོའི་
དགོངས་པ་ལེན་ཚུལ་ཡོད་དེ། གཞུང་དུ། རྣམ་འགྲེལ་ལས། ཕུང་པོ་ལ་སོགས་བྱེ་བྲག་གིས། ། མཚན་ཉིད་
ཐམས་ཅད་བྱེད་པ་ཡི། ། ཁྱད་པར་ཅན་དེའང་དེ་ཉིད་མིན། ། དེས་ཀྱང་དེ་དག་མཚན་ཉིད་བྲལ། ། ཞེས་
གཟུགས་ཕུང་ལ་སོགས་པ་མཚོན་བྱ་དང་། གཟུགས་སུ་རུང་བ་ལ་སོགས་པ་མཚོན་བྱེད་དུ་གསུངས་པ་ནི་ཐམས་
ཅད་བྱ་བྱེད་ཀྱིས་ཁྱད་པར་དུ་བྱས་ལ། དེ་དག་གི་གཞི་རྫས་སུ་ཡོད་ཀྱང་བྱ་བྱེད་ཀྱི་ཆ་ནས་དེ་ཁོ་ན་ཉིད་དུ་མ་གྲུབ་པ་
ལ་དགོངས་ནས་ཀྱང་མཚན་ཉིད་ཀྱིས་སྟོང་ངོ་ཞེས་གསུངས་པར་བཤད་དེ། འདི་ནི་ཉན་ཐོས་སྡེ་བ་དང་ཡང་ཐུན་
མོང་པའོ། ། ཞེས་དང་། ཐར་ལམ་གསལ་བྱེད་ལས་ཀྱང་རྣམ་འགྲེལ་གྱི་ལུང་དེའི་དོན་དེ་ལྟར་བཤད་པའི་ཕྱིར།

• 350 •
 དྲང་ངེས་རྣམ་འབྱེད་ཀྱི་དོགས་དཔྱོད།
ཡང་ཁ་ཅིག དེ་ལྟར་ཁས་ལེན་མི་རིགས་ཏེ། ཉན་ཐོས་སྡེ་བ་རྣམས་ཀྱིས་ཐེག་ཆེན་གྱི་སྡེ་སྣོད་བཀར་མི་འདོད་པས་
དེའི་དགོངས་པ་ལེན་མི་དགོས་པའི་ཕྱིར་ཏེ། ཊཱིཀ་ཆེན་རིགས་པའི་རྒྱ་མཚོ་ལས། གཞན་དག་ཐ་མ་འདི་མདོ་སྡེ་
བའི་ལུགས་ལ་སྦྱོར་བ་འཐད་པ་མ་ཡིན་ཏེ། དེ་ཉིད་ཐེག་ཆེན་བཀར་མི་འདོད་པས་འཁོར་ལོ་བར་པའི་མདོའི་
དགོངས་པ་དེའི་ལུགས་ལ་བཤད་མི་དགོས་པའི་ཕྱིར་དང་། དེས་ཀྱང་ཞེས་པ་སྔ་མ་སྡུད་པའི་ཚིག་ཡིན་པའི་ཕྱིར་
རོ། ། ཞེས་དང་། སྟོང་ཐུན་ལས་ཀྱང་། འདི་ལ་ཉན་ཐོས་སྡེ་བ་ཁ་ཅིག་ནི་རྒྱལ་བའི་གསུང་རབ་ཐམས་ཅད་ངེས་
དོན་ཁོ་ན་ཡིན་གྱི། དྲང་བའི་དོན་མི་སྲིད་པར་འདོད་ལ། ཁ་ཅིག་དྲང་ངེས་གཉིས་ཀ་ཡོད་པར་འདོད་ཅེས་རྟོག་གེ་
འབར་བ་ལས་བཤད་ལ། དེ་དག་ཐམས་ཅད་ཀྱང་དྲང་ངེས་ཀྱི་དོན་ནི་སྒྲ་ཇི་བཞིན་དུ་བཟུང་དུ་རུང་མི་རུང་ཉིད་ལ་
འདོད་ཅིང་ཐེག་པ་ཆེན་པོའི་སྡེ་སྣོད་ནི་སངས་རྒྱས་ཀྱི་བཀའ་མ་ཡིན་པར་འདོད་ལ། ཞེས་དང་། སྡེ་བདུན་རྒྱན་
ལས་ཀྱང་དེ་བཞིན་དུ་གསུངས་པའི་ཕྱིར། དེས་ན་མཁས་གྲུབ་རྗེའི་བཤད་ཚུལ་ནི། གཞུང་དེ་དང་། ཐར་ལམ་
གསལ་བྱེད་གཉིས་ཀ་དང་མི་མཐུན་ཏེ། དཀའ་འགྲེལ་ལས། མདོ་སྡེ་བ་དང་ཐུན་མོང་བའི་དབང་དུ་བྱས་ནས་
ཤེར་ཕྱིན་གྱི་མདོ་ལས་ཆོས་རྣམས་བདེན་མེད་དུ་གསུངས་པ་ནི་མཚན་མཚོན་གྱི་བྱ་བྱེད་བདེན་པར་མ་གྲུབ་པ་ལ་
དགོངས་པ་ཡིན་ནོ་ཞེས་འཆད་པ་ནི། ཕུང་བོ་ལ་སོགས་བྱེ་བྲག་གིས། ཞེས་སོགས་ཀྱིས་འཆད་པར་བྱེད་དོ། །
རྒྱལ་ཚབ་ཐམས་ཅད་མཁྱེན་པས་རིགས་པའི་རྗེས་འབྲང་གི་མདོ་སྡེ་བ་རྣམས་ཐེག་ཆེན་བཀར་ཁས་ལེན་པར་བཞེད་
ཅིང་། མཁས་གྲུབ་སྨྲ་བའི་ཉི་མས་ཉན་ཐོས་སྡེ་བ་ཐམས་ཅད་ཀྱིས་བཀར་ཁས་མི་ལེན་པར་བཞེད་ཀྱང་། རྗེ་ཉིད་
ཀྱི་དགོངས་པ་སྔ་མ་ལྟར་ཡིན་པར་སེམས་སོ། ། ཞེས་དང་། དེ་བཞིན་དུ་ཡིག་ཆར། འདི་ལའང་འོན་ཀྱང་བཀར་
མི་འདོད་ཀྱང་དེའི་འང་དགོངས་པ་ལེན་ན་འདི་འདྲ་ཡིན་ཞེས་པའམ། ཐོགས་མེད་སྐུ་མཆེད་སོགས་ཀྱིས་ཐེག་ཆེན་
གྱི་སྡེ་སྣོད་ལ་རྩོད་ཚུལ་དང་དགོངས་པ་ལེན་ཚུལ་ཉན་ཐོས་སྡེ་བ་དག་འདི་འདྲ་བྱས་བྱུང་ན་ཞེས་དོགས་པ་ཁོང་
སློངས་ཀྱི་ཚུལ་གྱིས་བཀོད་པ་ཡིན་ནམ། ཡང་ན་བཀར་ཁས་བླངས་ནས་སྔར་ལྟར་རྩོད་པ་གང་ཡིན་བརྟགས་ཏེ་རྗེ་
ཡབ་སྲས་དགོངས་པ་གཅིག་མི་གཅིག་སོགས་དཔྱད་དགོས་མང་པོ་འདུག་ཀྱང་མ་བྲིས་སོ། ། ཞེས་གསུངས་པའི་
ཕྱིར། དེས་ན་མཆན་དུ། ཡབ་སྲས་གསུམ་གིས་རྣམ་འགྲེལ་གྱི་ལུང་དེ་དོན་སྨྲ་བ་ཁ་ཅིག་གི་མདོ་དོན་འགྲེལ་ཚུལ་དུ་
བཞེད་པ་ནི། མཐའ་དཔྱོད་ལས། ཞེས་སོགས་བཤད་པ་ནི་ཡིག་ཆའི་དགོངས་པ་གཏན་མིན་ཏེ། ཡིག་ཆར་
ཕྱོགས་གཉིས་ཀ་ལ་དཔྱད་པ་བྱས་ནས་གང་འཐད་གསལ་བར་མ་བྱས་ལ། མཆན་དུ་བཀར་འདོད་པ་འཐད་ཕྱོགས་
སུ་གསུངས་ པའི་ཕྱིར་རོ། ། དེར་མ་ཟད་ཉན་ ཐོས་ སྡེ་བ་ ཕལ་ཆེར་གྱིས་ཞེས་དྲངས་པའང་དཔྱད་དགོས་ཏེ།
དཔར་ཕལ་ཆེར་ལས་དེ་ལྟར་མ་བྱུང་ལ། འགའ་ཞིག་ཏུ་ཡོད་ནའང་མ་དག་པར་མངོན་ཏེ། སྔར་དྲངས་པའི་ལུང་
དེ་དག་དང་མི་མཐུན་པའི་ཕྱིར་རོ། ། ཞེས་ཟེར་བ་སོགས་ལ་དཔྱད་དགོས་སོ། ། ཁ་ཅིག རིགས་པ་ཡང་དག་གི་

དྲང་ངེས་རྣམ་འབྱེད་ཀྱི་དོགས་དཔྱོད། • 351 •
དགག་བྱ་ཡོད་དེ། ཡིག་ཆར། ཁ་ཅིག ་རིགས་པ་ཡང་དག་གི་དགག་བྱ་མེད་ཟེར་ན། ཞེས་སོགས་གསུངས་པའི་
ཕྱིར། ཡང་ཁ་ཅིག རིགས་པ་ཡང་དག་གི་དགག་བྱ་མེད་པའི་ཕྱིར། གྲུབ་མཐའ་ཆེན་མོ་ལས། དེས་ན་མཐའ་
གཉིས་ལ་མེད་པ་ཞིག་དགོས་ཏེ། དེ་ལ་རྟགས་ཡང་དག་དང་རིགས་པ་ཡང་དག་གི་དགག་བྱ་ཞིག་དགོས་ཤིང་།
ཡོད་པ་དེ་དག་གིས་དགག་མི་རིགས་པའི་ཕྱིར། དེས་ན་རིགས་པ་ཡང་དག་དང་། རིགས་པ་ཡང་དག་གམ་ཡང་
དག་པའི་རིག་པ་དོན་མི་འདྲ་བ་ཤེས་དགོས་ཏེ། སྔ་མ་འཐད་པ་ཡང་དག་དང་རྟགས་སམ་སྒྲུབ་བྱེད་ཡང་དག་གི་
དོན་ཡིན་ཞིང་། ཕྱི་མ་བློ་ཡང་དག་གི་དོན་ཡིན་པའི་ཕྱིར་རོ། ། ཞེས་གསུངས་པའི་ཕྱིར་ཟེར། ཁོ་ན་རེ། རིགས་
པའི་དགག་བྱ་ཡོད་པར་ཐལ། རིགས་པ་དང་ནུས་པ་དོན་གཅིག་གང་ཞིག ནུས་པའི་དགག་བྱ་ཡོད་པའི་ཕྱིར།
རྟགས་དང་པོ་དེར་ཐལ། གྲུབ་མཐའ་ཆེན་མོ་ལས། དེ་འཐད་ཅེས་པ་དང་དེ་རིགས་དང་དེ་རུང་དང་། དེ་ཆོག་
གོ་དང་དེ་ནུས་ཞེས་པ་རྣམས་དོན་གཅིག་ལ་མིང་ཐ་དད་པ་ཙམ་ཡིན་ཏེ། ཞེས་གསུངས་པའི་ཕྱིར། རྟགས་གཉིས་
པ་དེར་ཐལ། མི་ནུས་པ་ཡོད་པའི་ཕྱིར་དང་། དེར་མ་ཟད་མི་རིགས་པ་དང་མི་རུང་བ་དང་མི་འཐད་པ་དང་མི་
ཆོག་པ་རེ་རེ་ནས་ཡོད་པའི་ཕྱིར་ཟེར། ཡང་ཁོ་ན་རེ། འོ་ན་གྲུབ་མཐའ་ཆེན་མོ་ལ་ནང་འགལ་ཡོད་པར་ཐལ།
རིགས་པའི་དགག་བྱ་ཡོད་པར་ཡང་གསུངས། མེད་པར་ཡང་གསུངས་པའི་ཕྱིར། རྟགས་ཁས། དེས་ན་རིགས་
པ་ཡང་དག་གི་དགག་བྱ་ཡོད་ཀྱང་། རྟགས་ཡང་དག་གི་དགག་བྱ་མེད་པར་ཡིག་ཆར་གསུངས་པ་ལྟར་ཡང་ཁས་
ལེན་མི་རིགས་ཏེ། སྔ་མ་ཡོད་ན་ཕྱི་མ་ཡང་ཡོད་དགོས་པའི་ཕྱིར་ཏེ། མྱུ་གུ་ཡོད་པ་ཡིན་པར་སྒྲུབ་པར་བྱེད་པའི་
རྟགས་ཡང་དག་གི་དགག་བྱ་ཡོད་པའི་ཕྱིར། དེར་ཐལ། མྱུ་གུ་མེད་པ་ཡིན་པ་ཡོད་པའི་ཕྱིར་ཏེ། མྱུ་གུའི་དགག་
གཞི་དེ་ཡིན་པའི་ཕྱིར་། དེ་བཞིན་དུ་དགག་གཞི་ཅན་གྱི་ཆོས་ཐམས་ཅད་ལ་འདྲ་ཞིང་། དེར་མ་ཟད་སྒྲ་མི་རྟག་པ་
མ་ཡིན་པ་ཡང་སྒྲ་མི་རྟག་པར་སྒྲུབ་པར་བྱེད་པའི་རྟགས་ཡང་དག་གི་དགག་བྱ་ཡིན་པ་ལ་སུས་ཀྱང་བསྙོན་མི་རུང་
བའི་ཕྱིར། གལ་ཏེ་དེ་དེ་ཡིན་ཀྱང་དེ་མེད་དོ་ཞེ་ན། དེ་རྟག་པ་ཡིན་པའི་ཕྱིར་ཏེ། འདུས་བྱས་ཡིན་ན། ཁྱོད་མ་
ཡིན་པ་རྟག་པ་ཡིན་པས་ཁྱབ་པར་བསྡུས་གྲྭ་ཕལ་ཆེར་ལས་གསུངས་པའི་ཕྱིར་ཟེར་ན་དཔྱད་དགོས་སོ། ། གཞན་
ཡང་ཡིག་ཆར། སྐུར་འདེབས་ཀྱི་མཐར་འཛིན་ནི་གྲུབ་མཐའ་སྨྲ་བ་ཁོ་ནའི་རྒྱུད་ལ་ཡོད་ཀྱང་སྐུར་འདེབས་ལྷན་
སྐྱེས་མི་སྲིད་པ་སོགས་སྔར་བཤད་ཟིན། ཞེས་གསུངས་པའང་དཔྱད་དགོས་ཏེ། འཇིག་རྟེན་རང་འགའ་པས་
གཅིག་གཅིག་ལ་ལོག་གཡེམ་གྱིས་སྐུར་བ་བཏབ་པ་དང་། མ་བྱིན་ལེན་གྱིས་སྐུར་པ་བཏབ་པ་དང་། རྫུན་གྱིས་སྐུར་
བ་བཏབ་པ་སོགས་ཡོད་པ་གང་ཞིག དེ་འདྲ་བའི་སྐུར་འདེབས་དེ་བློ་ཀུན་བཏགས་ཀྱང་མིན་ལ། གྲུབ་མཐའ་སྨྲ་
བ་ཁོ་ནའི་རྒྱུད་ཀྱིས་བསྡུས་པ་ཡང་མ་ཡིན་པའི་ཕྱིར་ཟེར་བ་སོགས་ལ་ཞིབ་ཆ་དགོས། ཁ་ཅིག ངོ་བོ་དང་ཁྱད་པར་
ལ་ཀུན་བཏགས་པའི་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་མདོ་སྡེ་བ་མེད་དེ། དེ་ཆོས་ཀྱི་

• 352. • དྲང་ངེས་རྣམ་འབྱེད་ཀྱི་དོགས་དཔྱོད། 
བདག་མེད་ཕྲ་མོ་ཡིན་ལ། ཉན་ཐོས་སྡེ་བས་དེ་འདྲ་བའི་ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་ལེན་
པའི་ཕྱིར་ཏེ། ཡིག་ཆར། ངོ་བོ་དང་ཁྱད་པར་ལ་ཀུན་བཏགས་པའི་ཀུན་བཏགས་རང་གི་མཚན་ཉིད་ཀྱིས་གྲུབ་
པས་སྟོང་པ་དེ་ཉན་ཐོས་སྡེ་བས་གྲུབ་ཟིན་པ་དང་། སྟོང་ཚུལ་དེ་ལ་རྣམ་པར་རིག་པ་ཙམ་གྱི་དོན་མེད་པ་མི་འཐད་
པར་ཐལ། དེ་འདྲའི་སྟོང་ཉིད་དེ་ཤེས་སྒྲིབ་དག་བྱེད་ཀྱི་རྣམ་དག་ལམ་གྱི་དམིགས་པ་མཐར་ཐུག་ཏུ་དགོངས་
འགྲེལ་ལས་བཤད། དེ་རྟོགས་པའི་ལམ་དེ་དབུ་མའི་ལམ་གོང་ན་མེད་པར་བྱང་སར་བཤད། སྟོང་ཚུལ་དེ་ལ་
བརྟེན་ནས་རྣམ་པར་རིག་པ་ཙམ་ལ་འཇུག་པར་ཐེག་བསྡུས་ལས་བཤད་པའི་ཕྱིར། ཞེས་དང་། དེས་ན་ཉན་ཐོས་
སྡེ་བས་ངོ་བོ་དང་ཁྱད་པར་གྱི་ཀུན་བཏགས་ལ་འདི་བའི་འདོད་པ་ལྟར་གྱི་རང་མཚན་གྱིས་གྲུབ་པ་དང་དེའི་དོན་
ཡང་ཁས་བླངས་པར་ཐལ། ནས། དེས་ངོ་བོ་དང་ཁྱད་པར་གྱི་ཀུན་བཏགས་གཉིས་རང་མཚན་གྱིས་གྲུབ་པར་
འདོད་པར་ཐལ། ཞེས་སོགས་གསུངས་པའི་ཕྱིར་ཟེར། ཡང་ཁ་ཅིག ངོ་བོ་དང་ཁྱད་པར་གྱི་ཀུན་བཏགས་རང་
གི་མཚན་ཉིད་ཀྱིས་གྲུབ་པར་ཁས་བླངས་པའི་མདོ་སྡེ་བ་ཡོད་པར་ཐལ། ཁྱོད་ཀྱི་བཤད་ཚུལ་འཐད་པའི་ཕྱིར།
འདོད་ན། ཀུན་བཏགས་རང་གི་མཚན་ཉིད་ཀྱིས་གྲུབ་པར་ཁས་བླངས་པའི་མདོ་སྡེ་བ་ཡོད་པར་ཐལ། འདོད་
པའི་ཕྱིར། འདོད་མི་ནུས་ཏེ། མདོ་སྡེ་བས་ཀུན་བཏགས་རང་གི་མཚན་ཉིད་ཀྱིས་མ་གྲུབ་པར་རྟོགས་པའི་ཕྱིར་ཏེ།
དེ་ལྟར་དུ་རྩོམ་འཕྲོའི་ངོ་བོ་ཉིད་གསུམ་གྱིས་སྐབས་སུ་ལན་དུ་མར་གསུངས་པའི་རྒྱུ་མཚན་ཡོད་པའི་ཕྱིར་ཟེར་ན་
དཔྱད་དགོས་སོ། ། ཁ་ཅིག བསྡུ་བ་ལས། དེ་ལ་བྱིས་པ་རྣམས་ནི་བརྗོད་པར་བྱ་བའི་དངོས་པོ་ལ་རྒྱུ་ལྔས་མིང་ཇི་
ལྟ་བ་དང་བརྗོད་པ་ཇི་ལྟ་བཞིན་དུ་ངོ་བོ་ཉིད་དུ་མངོན་པར་ཞེན་པར་རིག་པར་བྱ་སྟེ། ཞེས་པའི་སྐབས་ནས་བསྟན་
པའི་བྱིས་པས་ཆོས་བདག་ཏུ་ཞེན་པའི་རྒྱུ་མཚན་ལྔ་ནི། ཆོས་ལྔ་དག་དང་རང་བཞིན་དང་། ཞེས་པའི་སྐབས་ནས་
བསྟན་པའི་མིང་། རྒྱུ་མཚན། རྣམ་རྟོག དེ་བཞིན་ཉིད། ཡང་དག་པའི་ཡེ་ཤེས། ལྔ་བོ་དེ་ཡིན་པའི་ཕྱིར་ཏེ།
སྐུ་བར་བའི་དྲང་ངེས་ཟིན་བྲིས་ལས། རྒྱུ་ལྔས་ཞེས་པ་འོག་ཏུ་ཡང་འབྱུང་སྟེ་རྒྱུ་མཚན་ལྔའོ། ། ཞེས་དང་། བསྡུ་
བ་ལས་དེ་ལྔའི་ཁོངས་སུ་གཏོགས་པར་བཤད་ལ་ཞེས་པའི་སྐབས་ཀྱི་མིང་དང་རྒྱུ་མཚན་དང་རྣམ་པར་རྟོག་པ་དང་
ཡང་དག་པའི་ཡེ་ཤེས་དང་དེ་བཞིན་ཉིད་ལྔ་དང་། སེམས་ཙམ་སྐབས་སུ་དྲངས་པའི་བསྡུ་བར། བརྗོད་པར་བྱ་
བའི་དངོས་པོ་ལ་རྒྱུ་ལྔས་ཞེས་པའི་རྒྱུ་མཚན་ལྔ་འདྲ་ཚོད་འདུག་ཅིང་། ཞེས་དང་། པྲ་སྟིའི་དྲང་ངེས་རྒྱས་པ་ལས་
ཀྱང་དེ་བཞིན་དུ་གསུངས་པའི་ཕྱིར་དང་། དེང་སང་ཡང་ཕལ་ཆེར་དེ་ལྟར་ཁས་ལེན་པའི་ཕྱིར་ཟེར། ཡང་ཁ་ཅིག
བཤད་ཚུལ་དེ་གཏན་ནས་མི་འཐད་དེ། གཞུང་འདི་དང་བསྡུ་བ་དྲངས་པ་དང་ཡང་མ་འབྲེལ་པའི་ཕྱིར། དེས་ན་
རྒྱུ་མཚན་ལྔ་ཇི་ལྟ་བུ་ཞེ་ན། བྱིས་པ་རྣམས་ལ་གཟུགས་སོགས་ཞེས་བརྗོད་པའི་ངོ་བོ་ཉིད་གང་ཡིན་དྲིས་པ་ན།
དེའི་ངོ་བོ་ཉིད་གཟུགས་སོགས་ཡིན་ཞེས་ལན་འདེབས་ཀྱི། གཟུགས་སོགས་ཀྱི་མིང་དུ་བཏགས་པ་ཙམ་ཞིག་དེ་ཡིན་

• 353 •
དྲང་ངེས་རྣམ་འབྱེད་ཀྱི་དོགས་དཔྱོད།
ཞེས་ལན་མི་འདེབས་པ་རྒྱུ་མཚན་དང་པོ་དང་། དེས་གཅིག་པུ་དབེན་པར་སོང་སྟེ། གཟུགས་སོགས་ཀྱི་ངོ་བོ་
འཚོལ་བར་བྱེད་པའི་ཚེ་གཟུགས་སོགས་དེ་ཡིན་སྙམ་དུ་འཚོལ་བར་བྱེད་ཀྱི། དེ་དག་གི་མིང་དུ་བཏགས་པ་ཙམ་
ཞིག་དེ་དག་ཡིན་སྙམ་དུ་འཚོལ་བར་མི་བྱེད་པ་གཉིས་པ་དང་། དེ་ལྟར་འཚོལ་བའི་ཚེ་གཟུགས་སོགས་མ་རྙེད་ན་མི་
དགའ་ལ་གཟུགས་སོགས་ཀྱི་མིང་དུ་བཏགས་པ་ཙམ་ཞིག་མ་རྙེད་ན་མི་དགའ་བ་མེད་པ་གསུམ་པ་དང་། མིང་གང་
རང་གི་མཚན་ཉིད་ཀྱི་དོན་གསལ་བར་བྱེད་པ་དེ་ནི་འཛིན་པའི་མཚན་ཉིད་ཀྱི་དོན་གསལ་བར་བྱེད་པར་ཞེན་པ་
དང༌། དེ་ལས་ལྡོག་སྟེ་ཞེན་པ་གཉིས་བཞི་པ་དང་། མཚན་མ་ལ་བརྗོད་པས་བཅིངས་པ་ལྔ་བ་ཡིན་པའི་ཕྱིར།
རྟགས་དང་པོ་དེར་ཐལ། བསྡུ་བ་ལས། དེ་ལ་བྱིས་པ་རྣམས་ནི་བརྗོད་པར་བྱ་བའི་དངོས་པོ་ལ་རྒྱུ་ལྔས་མིང་ཇི་ལྟ་
བ་དང་བརྗོད་པ་ཇི་ལྟ་བ་བཞིན་དུ་ངོ་བོ་ཉིད་དུ་མངོན་པར་ཞེན་པར་རིག་པར་བྱ་སྟེ། འདི་ལྟར་འདིའི་དངོས་པོ་
དེའི་ངོ་བོ་ཉིད་གང་ཡིན་ཞེན་དྲིས་ན། ངོ་བོ་ཉིད་གཟུགས་ཡིན་ནོ་ཞེས་ལན་འདེབས་པར་བྱེད་ཀྱི། མིང་གཟུགས་
ཡིན་ནོ་ཞེས་ལན་འདེབས་པར་མི་བྱེད་པ་དང་། རྟགས་གཉིས་པ་དེར་ཐལ། གཅིག་པུ་དབེན་པར་སོང་སྟེ། ཆོས་
རྣམས་ཀྱི་རང་གི་མཚན་ཉིད་དང་། སྤྱིའི་མཚན་ཉིད་ཡོངས་སུ་བརྟག་པ་ལ་ཞུགས་པ་ན། དངོས་པོ་འདིའི་མཚན་
ཉིད་ནི་གཟུགས་ཡིན་གྱི། མིང་ནི་གཟུགས་མ་ཡིན་ནོ་ཞེས་ཡོངས་སུ་འཚོལ་བར་བྱེད་པ་དང་། རྟགས་གསུམ་པ་
དེར་ཐལ། གཟུགས་ཀྱི་དངོས་བོ་དེའི་མཚན་ཉིད་གཟུགས་ཡིན་པར་ཡོངས་སུ་འཚོལ་བར་བྱེད་པའི་ཚེ། མ་རྙེད་
ན་མི་དགའ་ལ། མིང་གཟུགས་ཡིན་པར་ཡོངས་སུ་འཚོལ་བར་བྱེད་པའི་ཚེ། མ་རྙེད་ན་མི་དགའ་བ་མེད་པ་དང་།
བཞི་པ་དེར་ཐལ། ཚིག་ནི་མིང་ལ་འཇུག་ལ་མིང་ནི་དོན་ལ་འཇུག་སྟེ། ནས། དེའི་ཕྱིར་མིང་ཇི་ལྟ་བ་དང་བརྗོད་
པ་ཇི་ལྟ་བ་བཞིན་དུ་དངོས་པོ་ལ་ངོ་བོ་ཉིད་དུ་མངོན་པར་ཞེན་པར་རབ་ཏུ་གྲུབ་པ་ཡིན་པ་དང་། ལྔ་བ་དེར་ཐལ།
བྱིས་པ་ཐམས་ཅད་ནི་མཚན་མ་ལ་བརྗོད་པས་བཅིངས་པ་ཡིན་པའི་ཕྱིར་མིང་ཇི་ལྟ་བ་དང་བརྗོད་པ་ཇི་ལྟ་བ་བཞིན་
དུ་དངོས་པོ་ལ་ངོ་བོ་ཉིད་དུ་མངོན་པར་ཞེན་པ་ཡིན་པར་བལྟ་བར་བྱ་སྟེ། ནས། དེ་ལ་བདག་ཏུ་མངོན་པར་ཞེན་
པ་མི་འབྱུང་བ་ཡང་མ་ཡིན་པ་བཞིན་དུ་འདིར་ཡང་ཚུལ་དེ་བཞིན་དུ་བལྟ་བར་བྱའོ། ། ཞེས་དང་། དེ་བཞིན་དུ་
གཞུང་ཉིད་ལས་ཀྱང་། དེའི་དོན་ནི་གཟུགས་ཞེས་བརྗོད་པའི་དོན་དེའི་ངོ་བོ་ཉིད་གང་ཡིན་དྲིས་པ་ན་དེའི་ངོ་བོ་
ཉིད་གཟུགས་ཡིན་ཞེས་སྨྲ་ཡི། གཟུགས་ཞེས་པའི་མིང་དུ་བཏགས་པ་ཙམ་ཞིག་གཟུགས་ཞེས་བརྗོད་པའི་དོན་དེའི་
ངོ་བོ་ཉིད་ཡིན་ནོ་ཞེས་སྨྲ་རྒྱུ་མེད་དོ། ། ཞེས་གསུངས་པའི་ཕྱིར། ཁྱབ་སྟེ། དེ་ལྟར་གསལ་བར་གསུངས་ཡོད་
བཞིན་དུ་གོང་གི་ཆོས་ལྔ་སྐབས་འདིའི་རྒྱུ་མཚན་ལྔར་བཤད་པ་ལ་འབྲེལ་ཅི་ཡོད་སོམས་ཤིག དེས་ན་གཞུང་དེའི་
དོན་མདོར་བསྡུས་ན་འདི་ཡིན་ཏེ། བྱིས་པ་སོ་སོ་སྐྱེ་བོ་ཆོས་ཅན། ཆོས་བདག་དུ་ཞེན་པའི་གང་ཟག་ཡིན་ཏེ།
གཟུགས་ཞེས་བརྗོད་པའི་ངོ་བོ་ཉིད་གང་ཡིན་དྲིས་པ་ན་དེའི་ངོ་བོ་ཉིད་གཟུགས་ཡིན་ཞེས་སྨྲའི། གཟུགས་ཞེས་

• 354 •
 དྲང་ངེས་རྣམ་འབྱེད་ཀྱི་དོགས་དཔྱོད།
པའི་མིང་དུ་བཏགས་པ་ཙམ་ཞིག་གཟུགས་ཡིན་ཞེས་སྨྲ་རྒྱུ་མེད་པ་དང་། རང་གཅིག་པུ་དབེན་པར་འདུག་སྟེ་ཆོས་
རྣམས་ཀྱི་རང་སྤྱིའི་མཚན་ཉིད་ལ་བརྟགས་པ་ན་གཟུགས་ཞེས་བརྗོད་པའི་དོན་དེའི་ངོ་བོ་ཉིད་གཟུགས་ཡིན་གྱི།
གཟུགས་ཞེས་པའི་མིང་དུ་བཏགས་པ་ཙམ་ཞིག་དེའི་ངོ་བོ་ཉིད་མིན་ནོ་ཞེས་འཚོལ་བར་བྱེད་པ་དང་། དེའི་ངོ་བོ་
ཉིད་གཟུགས་ཡིན་པར་འཚོལ་བར་བྱེད་པའི་ཚེ་མ་རྙེད་ན་མི་དགའ་ལ། དེའི་ངོ་བོ་ཉིད་མིང་དུ་བཏགས་པ་ཙམ་
ཡིན་པར་འཚོལ་བར་བྱེད་པའི་ཚེ་མ་རྙེད་ན་མི་དགའ་བ་མེད་པ་དང་། མཚན་ཉིད་མེད་པའི་དོན་ལ་སྒྲོ་འདོགས་
ཤིང་འཛིན་པར་བྱེད་པ་དང་། མཚན་མ་ལ་བརྗོད་པས་བཅིངས་པ་ཡིན་པའི་ཕྱིར། ཞེས་པའོ། ། ཤིན་ཏུ་གསལ་
ལོ། ། འོན་ཀྱང་དེ་སྦྱོར་བ་ཡང་དག་ཡིན་མིན་དང་དེའི་མཐུན་དཔེ་ཡང་དག་ཡོད་མེད་ཇི་ལྟར་ཡིན་ཞེས་ཟེར་བ་
སོགས་ལ་དཔྱད་གཞི་ཆེ། གཞན་ཡང་། ཉན་ཐོས་སྡེ་གཉིས་ཀྱིས་གཟུགས་ནས་འཕགས་ལམ་ཡན་ལག་གི་བར་
རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་ཁས་བླངས་པར་ཐལ། སོ་སོ་སྐྱེ་བོས་དེ་རྣམས་
དེ་ལྟར་ཞེན་པར་སྔར་གྱི་རྒྱུ་མཚན་ལྔས་གྲུབ་ཅིང་། དེ་ལྟར་ཞེན་པ་ལྟར་ཉན་ཐོས་སྡེ་བས་ཁས་བླངས་པའི་ཕྱིར་ཏེ།
གཞུང་ལས། དེ་བྱིས་པ་རྣམས་ལ་ཡོད་པར་སྔར་བཤད་པ་དེས་གྲུབ་ཅིང་། དེ་འདྲའི་འཛིན་སྟངས་འཐད་ལྡན་དུ་
དོན་སྨྲ་སྡེ་གཉིས་ཀྱིས་ཀྱང་འདོད་པས། ཞེས་དང་། ཡིག་ཆར། ཉན་ཐོས་སྡེ་བས་དེའི་ཞེན་ཚུལ་འཐད་ལྡན་དུ་
ཁས་ལེན་པའི་ཕྱིར། ཞེས་གསུངས་པའི་ཕྱིར། གོང་དུ་འདོད་ན། གཟུགས་སོགས་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཁས་ལེན་པར་ཐལ། འདོད་པའི་ཕྱིར། འདོད་ན། རྩོམ་འཕྲོར་ཞིབ་ཆ་
མང་དུ་མཛད་པ་རྣམས་མི་འཐད་པར་ཐལ་ལོ། ། གལ་ཏེ་ཉན་ཐོས་སྡེ་བས་གཟུགས་སོགས་རང་འཛིན་རྟོག་པའི་
ཞེན་གཞིར་རང་གི་གནས་ཚོད་ཀྱི་དབང་གིས་གྲུབ་པར་ཁས་བླངས་ཀྱང་། དེ་དག་རང་འཛིན་རྟོག་པའི་ཞེན་
གཞིར་རང་གི་མཚན་ཉིད་ཀྱིས་གྲུབ་པར་ཁས་མ་བླངས་པས་སྐྱོན་མེད་དོ་ཞེ་ན། འོ་ན་སོ་སོ་སྐྱེ་བོས་ཀྱང་དེ་ལྟར་ཁྱད་
པར་ཕྱེ་ནས་ཞེན་པར་ཐལ་ལོ། ། ཁྱོད་ཀྱི་བཤད་ཚུལ་འཐད་པའི་ཕྱིར། འདོད་ན། ནང་འགལ་གྱི་ཁུར་ཆེན་
པོའོ། ། གཞན་ཡང་། ཡིག་ཆར། སྔོན་པོ་སྔོན་འཛིན་མིག་ཤེས་ལ་སྣང་ཚུལ་ལྟར་གྲུབ་པར་ཐལ། སྔོན་འཛིན་
མིག་ཤེས་ལ་སྔོན་པོ་སྔོན་པོར་སྣང་བ་ལྟར་གྲུབ་པའི་ཕྱིར་ན་མ་ཁྱབ་སྟེ། ཞེས་གསུངས་པ་ལྟར་ཁས་ལེན་མི་རིགས་ཏེ།
སྐབས་འདིར་རྣམ་རྫུན་པའི་ལུགས་གཞིར་བཞག་པ་གང་ཞིག དེའི་ལུགས་ལ་དེ་ལྟར་ཁས་ལེན་མི་རིགས་པའི་ཕྱིར།
རྟགས་དང་པོ་དེར་ཐལ། ཡིག་ཆར། ཐོགས་མེད་སྐུ་མཆེད་ཀྱིས་རྣམ་བདེན་རྫུན་གཉིས་ཀ་གསུངས་ཡང་སྐབས་
འདིར་དེ་གཉིས་ལས་རྣམ་རྫུན་པར་ཁས་ལེན། ཞེས་གསུངས་པའི་ཕྱིར། རྟགས་གཉིས་པ་དེར་ཐལ། ཡིག་ཆར།
རྣམ་རྫུན་པས་སྔོན་པོ་རྒྱུང་ཆད་དུ་སྣང་བའི་ཆ་ལ་འཁྲུལ་བའི་བསླད་པ་ཞུགས་པར་མ་ཟད། སྔོན་པོ་སྔོན་པོར་སྣང་
བའི་ཆ་ལའང་འཁྲུལ་བའི་བསླད་པ་ཞུགས་པ་ཡིན་ཏེ། རྒྱང་ཆད་དུ་སྣང་བའི་སྒོ་ནས་སྣང་བ་མ་གཏོགས། སྔོན་པོ་

དྲང་ངེས་རྣམ་འབྱེད་ཀྱི་དོགས་དཔྱོད།
སྣང་མི་ནུས་པར་བཞེད་པས་སྔོན་པོ་སྔོན་པོར་སྣང་བའི་ཆ་དེ་ལྟར་མ་གྲུབ་པའམ་རྫུན་པར་འདོད་པའི་ཕྱིར། ཞེས་
གསུངས་པའི་ཕྱིར། གཞན་ཡང་ཡིག་ཆར། ཁ་ཅིག་དེ་གཉིས་ཀྱིས་དབང་ཤེས་ཀྱི་གཟུང་རྣམ་དངོས་པོར་འདོད་མི་
འདོད་དེའི་ཁྱད་པར་ཟེར། ཁ་ཅིག་ཕྱི་དོན་འདོད་མི་འདོད་དེའི་ཁྱད་པར་ཟེར། ཁ་ཅིག་དབང་ཤེས་དང་ཡུལ་
རྫས་གཅིག་དང་རྫས་ཐ་དད་བཀག་ཙམ་དེའི་ཁྱད་པར་ཟེར་བ་རྣམས་མི་འཐད་པར་ཐལ། དེ་འདྲ་བའི་སེམས་
ཙམ་པ་མེད་པའི་ཕྱིར། ཞེས་གསུངས་པའང་འཐད་དཀའ་སྟེ། དེ་འདྲ་བའི་སེམས་ཙམ་པ་ཡོད་པའི་ཕྱིར་ཏེ།
སེམས་ཙམ་རྣམ་བདེན་པས་སྔོན་འཛིན་མིག་ཤེས་ལ་ཤར་བའི་སྔོན་པོའི་རྣམ་པ་དངོས་པོར་འདོད་ལ། རྣམ་རྫུན་
པས་དངོས་མེད་དུ་འདོད་པའི་ཕྱིར། སྡེ་བདུན་རྒྱན་ལས། སེམས་ཙམ་པ་ལ་ཡང་ཤེས་པའི་གཟུང་རྣམ་རྫས་གྲུབ་
ཏུ་འདོད་པ་རྣམ་བདེན་པ་དང་། གཟུང་རྣམ་སྒྲོ་བཏགས་སུ་འདོད་པ་རྣམ་རྫུན་པ་གཉིས་ཡོད་ཅིང་། ཞེས་དང་།
གསེར་ཕྲེང་ལས། གང་ལྷན་ཅིག་དམིགས་པ་ངེས་པའི་ཕྱིར་ཏེ་དེ་ལ་རྫས་ཐ་དད་མ་ཡིན་པས་ཁྱབ། བདེ་བ་དང་དེ་
མྱོང་བའི་རིག་པ་བཞིན། སྔོན་པོར་སྣང་བ་དང་དེ་འཛིན་པའི་བློ་དག་ཀྱང་ལྷན་ཅིག་དམིགས་པ་ངེས་པ་ཡིན་
ནོ། ། ཞེས་སོགས་གསུངས་པའི་ཕྱིར། ཁྱབ་སྟེ། ལུང་དེས་རྣམ་རྫུན་པའི་ལུགས་ལ་སྔོན་པོར་སྣང་བ་དང་སྔོན་
འཛིན་ཤེས་པ་གཉིས་རྫས་ཐ་དད་བཀག་པ་ཙམ་ཡིན་གྱི་རྫས་གཅིག་མིན་པར་གསལ་བར་གསུངས་པའི་ཕྱིར་དང་།
ཁྱད་པར་དུ་ལེགས་བཤད་སྙིང་པོ་ལས། ལུགས་འདིས་སྔོ་སེར་ལ་སོགས་པའི་རྣམ་པ་དངོས་པོར་འདོད་དེ། ཆོས་
ཀྱི་གྲགས་པའི་བཞེད་པ་ཡང་དེ་ལྟར་འགྲེལ་བས་ཐ་སྙད་དུ་རྣམ་བདེན་པ་ལྟར་འདོད་པའི་དབུ་མ་པའོ། ། ཞེས་
དང་། ཐ་སྙད་དུ་སྔོ་སེར་ལ་སོགས་པའི་རྣམ་པ་རྣམས་དངོས་པོ་མེད་པ་རྣམ་རྫུན་པ་ལྟར་འདོད་པའི་དབུ་མ་པ་ནི་
སློབ་དཔོན་ལྭ་བ་པས་བཀྲལ་བ་ལྟར་ཡིན་ནོ། ། ཞེས་གསུངས་པས། རྣམ་བདེན་པས་སྔོ་སེར་སོགས་ཀྱི་རྣམ་པ་
དངོས་པོར་འདོད་ལ། རྣམ་རྫུན་པས་དངོས་མེད་དུ་འདོད་པ་རྗེའི་དགོངས་པ་མཐར་ཐུག་ཡིན་པའི་ཕྱིར། དེར་
མ་ཟད་ཀུན་མཁྱེན་བླ་མའི་དགོངས་པ་མཐར་ཐུག་ཡིན་པའི་ཕྱིར་ཏེ། གྲུབ་མཐའ་རྩ་བར། རང་རྒྱུད་གཉིས་པར་
རྣམ་བདེན་རྫུན་མཐུན་གཉིས། ། དང་པོ་ཞི་འཚོ་ཡབ་སྲས་རྣམ་པ་དངོས། ། གཉིས་པ་རྣམ་པ་དངོས་མེད་སེངྒེ་
བཟང་། ། ཞེས་གསུངས་པའི་ཕྱིར། གཞན་ཡང་ཡིག་ཆར། རྟོག་པ་ཡིན་ན་རང་ཉིད་ལ་ཡུལ་དེའི་དོན་སྤྱིའི་རྣམ་
པ་སྣང་བས་ཁྱབ་པའི་ཕྱིར། ཞེས་གསུངས་པའང་དཔྱད་དགོས་ཏེ། རྟོག་པ་ཡིན་ན་དོན་སྤྱི་དོན་དུ་འཁྲུལ་ནས་
སྣང་བས་མ་ཁྱབ་པའི་ཕྱིར་ཏེ། རྟོག་པ་ཡིན་ན་འཁྲུལ་ཤེས་ཡིན་པས་མ་ཁྱབ་པའི་ཕྱིར། དེར་ཐལ། རྒྱུན་མཐའ་
པའི་རྒྱུད་ཀྱི་རྟོག་པ་དེ་འཁྲུལ་ཤེས་མ་ཡིན་པའི་ཕྱིར་ཏེ། ལེའུ་གཉིས་པའི་མཐའ་དཔྱོད་ལས། འཁྲུལ་ཤེས་ཡིན་
པར་ཐལ། རྒྱུན་མཐའ་མན་ཆད་ཀྱི་རྟོག་པ་ཡིན་པའི་ཕྱིར། ཞེས་གསུངས་པའི་ཕྱིར། གཞན་ཡང་། སྒྱུ་མའི་རྟ་
གླང་ཆོས་ཅན། རྟག་པ་ཡིན་པར་ཐལ། ཀུན་བཏགས་ཡིན་པར་གྱུར་བའི་ཡོད་པ་ཡིན་པའི་ཕྱིར། སྟོང་ཐུན་ལས།

• 356 •
 དྲང་ངེས་རྣམ་འབྱེད་ཀྱི་དོགས་དཔྱོད།
- - -- - - - - མས་- -- -- -
དེ་འཆར་བ་འགལ་ན་ནི་དབང་ཤེས་ལ་སྒྱུ་མའི་རྟ་གླང་གི་སྣང་བ་འཆར་མི་སྲིད་པར་ཐལ། སྒྱུ་མའི་རྟ་གླང་རྟོག་པས་
བཏགས་ཙམ་ཡིན་པའི་ཕྱིར་རོ། ། ཞེས་གསུངས་པའི་ཕྱིར། གོང་དུ་འདོད་མི་ནུས་ཏེ། སྐབས་འདིར་སྒྱུ་མའི་རྟ་
གླང་ལྡན་མིན་འདུ་བྱེད་ཡིན་པའི་ཕྱིར་ཏེ། དབུ་མའི་མཐའ་དཔྱོད་ལས། རྣལ་འབྱོར་སྤྱོད་པའི་དབུ་མ་པ་ལྟར་ན་
དེའི་རྟ་གླང་སེམས་ཀྱི་སྣང་ཆ་ཡིན་པས་སེམས་དེ་འཇལ་བའི་རང་རིག་གིས་ཤུགས་ལ་རྟོགས་པས་རང་རིག་མངོན་
སུམ་དང་། མདོ་སྡེ་སྤྱོད་པའི་དབུ་མ་པ་ལྟར་ན་དེའི་རྟ་གླང་ཕྱི་དོན་དང་ཀུན་བཏགས་པའི་གཟུགས་ཀྱི་སྐྱེ་མཆེད་
ཡིན་པས་ས་ཕྱོགས་དང་བར་སྣང་ཅི་རིགས་འཛིན་པའི་དབང་མངོན་གྱིས་འགྲུབ་པའི་ཕྱིར། ཞེས་གསུངས་པའི་
ཕྱིར། ཁྱབ་སྟེ། སྐབས་འདིར་རྣལ་འབྱོར་སྤྱོད་པའི་དབུ་མ་པ་ལྟར་ཁས་ལེན་དགོས་པའི་ཕྱིར། གཞན་ཡང་།
ཡིག་ཆར། སྒྱུ་མའི་རྟ་གླང་དང་སྨིག་སྒྱུ་ཆུར་སྣང་བ་རྣམས་ཆོས་ཅན། ནས། མ་ཁྱབ་སྟེ། ཀུན་བཏགས་པའི་
གཟུགས་ཀྱི་སྐྱེ་མཆེད་ཡིན་ཞེས་པའི་དོན་ཡིན་པའི་ཕྱིར་ཏེ། མིག་ཤེས་ཀྱི་སྣང་ཡུལ་ཡིན་ཞིང་རྟོག་པས་བཏགས་
ཙམ་ཡིན་པ་དེའི་ཕྱིར། ཞེས་གསུངས་པའང་དཔྱད་དགོས་ཏེ། ཀུན་བཏགས་པའི་གཟུགས་ཡིན་ན། རྟག་པ་མ་
ཡིན་པའི་ཁྱབ་པའི་ཕྱིར་ཏེ། ཆོས་ཀྱི་སྐྱེ་མཆེད་ཀྱི་གཟུགས་ལྔ་བོ་གང་རུང་ཡིན་ན། རྟག་པ་མ་ཡིན་པས་ཁྱབ་པའི་
ཕྱིར་ཏེ། དེ་ཡིན་ན་དབང་ཤེས་ལ་མི་སྣང་བར་ཡིད་ཀྱི་ཤེས་པ་ལ་སྣང་བའི་གཟུགས་ཡིན་པས་ཁྱབ་པའི་ཕྱིར་ཏེ།
ཡིག་ཆར། སྐྱེ་མཆེད་བཅུའི་ནང་ནས་ཆོས་ཀྱི་སྐྱེ་མཆེད་ཡིན་པའི་ཕྱིར་ཏེ། ཆོས་ཀྱི་སྐྱེ་མཆེད་ཀྱི་གཟུགས་ཡིན་པའི་
ཕྱིར། མིག་སོགས་དབང་ཤེས་ལ་མི་སྣང་བར་ཡིད་ཀྱི་ཤེས་པ་ལ་སྣང་བའི་གཟུགས་ཡིན་པའི་ཕྱིར། ཞེས་གསུངས་
པའི་ཕྱིར། ཁྱབ་སྟེ། ཆོས་ཀྱི་སྐྱེ་མཆེད་དུ་གྱུར་བའི་འདུས་བྱས་ལ་གཟུགས་ཤེས་ལྡན་མིན་འདུ་བྱེད་གསུམ་ཡོད་
པའི་ནང་གི་གཟུགས་དེ་ལ་ཆོས་ཀྱི་སྐྱེ་མཆེད་ཀྱི་གཟུགས་ཞེས་བྱ་ཡི། གཞན་དུ་གཟུགས་ཟེར་དོན་མེད་པའི་ཕྱིར།
གཞན་ཡང་། སྐྲ་ཤད་འཛག་སྣང་གི་དབང་ཤེས་ལ་སྐྲ་ཤད་འཛག་པར་སྣང་བ་དེའི་སྣང་ཡུལ་ཡིན་ཞེས་པའང་མི་
འཐད་དེ། དེ་ལ་སྣང་ཡུལ་མེད་པའི་ཕྱིར་ཏེ། སྐྲ་ཤད་འཛག་སྣང་སོགས་མ་གཏོགས། ། ཤེས་པ་ཀུན་ལ་སྣང་ཡུལ་
ཡོད། ། ཅེས་པ་ལྟར་མཁས་གྲུབ་ཀུན་ལ་གྲགས་པའི་ཕྱིར། གཞན་ཡང་ཡིག་ཆར། སྤྱི་མཚན་ཡིན་ན་ཀུན་
བཏགས་ཡིན་དགོས་པའི་ཕྱིར་ཏེ། སྤྱི་མཚན་ཐམས་ཅད་ཀུན་བཏགས་ཡིན་པའི་ཕྱིར། ཞེས་གསུངས་པའང་
དཔྱད་དགོས་ཏེ། སྟོང་ཉིད་སྤྱི་མཚན་ཡིན་པའི་ཕྱིར་ཏེ། ལུགས་འདིར་འཇིག་རྟེན་པའི་ཤེས་པའི་ཡུལ་ལ་ཀུན་
རྫོབ་དང་། འཇིག་རྟེན་ལས་འདས་པའི་ཤེས་པའི་ཡུལ་ལ་དོན་དམ་དུ་འཇོག་དགོས་ལ་ཕྱི་མ་སྤྱི་མཚན་ཡིན་པའི་
ཕྱིར། རྟགས་དང་པོ་དེར་ཐལ། གཞུང་ཉིད་ལས། རྣམ་བཤད་རིགས་པ་ལས། འཇིག་རྟེན་པའི་ཤེས་པའི་ཡུལ་
དང་འཇིག་རྟེན་ལས་འདས་པའི་ཡུལ་ལ་དགོངས་ནས་བདེན་པ་གཉིས་པོ་ཀུན་རྫོབ་ཀྱི་བདེན་པ་དང་དོན་དམ་པའི་
བདེན་པ་གསུངས་སོ། ། བརྗོད་པ་ནི་ཀུན་རྫོབ་ཡིན་པས་དེའི་ཁོང་དུ་ཆུད་པར་བྱ་བའི་བདེན་པ་ནི་ཀུན་རྫོབ་ཀྱི་

དྲང་ངེས་རྣམ་འབྱེད་ཀྱི་དོགས་དཔྱོད། • 357 •
མ
བདེན་པ་ཡིན་ཏེ་གང་ལ་བརྗོད་པ་འཇུག་པ་སྟེ། ཞེས་གསུངས་པའི་ཕྱིར། རྟགས་གཉིས་པ་དེར་ཐལ། འདི་ཉིད་
ལས། འཇིག་རྟེན་པའི་ཤེས་པའི་ཡུལ་ཡིན་པས་འཇོག་ཚུལ་གཉིས་པའི་དོན་དམ་དུ་མེད་པ་དང་། དེ་གཉིས་
འཇིག་རྟེན་ལས་འདས་པའི་ཤེས་པའི་ཡུལ་མིན་ཏེ། དེའི་ཡུལ་ནི་བརྗོད་དུ་མེད་པ་སྤྱིའི་མཚན་ཉིད་ཡིན་པའི་ཕྱིར་
རོ། ། ཞེས་གསུངས་པའི་ཕྱིར་ཟེར་ན་བརྟག ཐེག་བསྡུས་ལས། ཡི་དྭགས་དུད་འགྲོ་མི་རྣམས་དང༌། ཞེས་
སོགས་ཀྱི་སྐབས་སུ། རླན་ཞིང་བཤེར་བ་ཕོར་གང་ཆོས་ཅན། ཕྱི་རོལ་དོན་དུ་བདེན་པར་མེད་དེ། ལས་ཅན་གྱི་
ལྷ་མི་ཡི་དྭགས་གསུམ་ལ་སྣང་བ་ལྟར་མ་གྲུབ་པའི་ཕྱིར། ཞེས་པའི་རིགས་པས་ཕྱི་དོན་དངོས་སུ་བཀག་ལ། རྩ་བའི་
རླན་གཤེར་ཕོར་གང་གི་གོ་སར་ཆུ། རྣག བདུད་རྩིས་གང་པའི་ཕོར་བ་གསུམ་ཡོད་ཚུལ་ལ། ཁ་ཅིག རྩ་བའི་དེ་
དང་ཚད་མཉམ་པའི་ཕོར་བ་གསུམ་མེད་དེ། དབུ་མའི་མཐའ་དཔྱོད་ལས། ཚད་མཚུངས་པའི་ཕོར་གང་གཞིར་
བཞག་པ་ལ་དགོངས་པའི་ཕྱིར། ཞེས་གསུངས་པའི་ཕྱིར། ཁྱབ་སྟེ། སྟོང་ཐུན་སོགས་ལས་རྩ་བའི་རླན་གཤེར་
པོར་གང་གི་གོ་སར་དེ་གསུམ་མེད་པར་གསུངས་པ་ཚད་མཚུངས་པའི་དེ་མེད་པ་ལ་དགོངས་པར་གསུངས་པའི་ཕྱིར་
ཏེ། ལུང་དེའི་དོན་ཡོད་པའི་ཕྱིར་དང་། ཡང་འདི་ཉིད་ལས། ཕོར་བ་གསུམ་ཤོང་བའི་ཕོར་བ་ཡོད་པའི་ཕྱིར་
ཞེས་ཀྱང་གསུངས་པའི་ཕྱིར་ཟེར། ཡང་ཁ་ཅིག བཤད་ཚུལ་དེ་མི་འཐད་པར་ཐལ། ཚད་མཉམ་པའི་དེ་དག་
གཅིག་གཅིག་གི་གོ་སར་ཤོང་བའི་ཕྱིར་ཏེ། ཐོགས་བཅས་ཀྱི་གཟུགས་ཁྲུ་གང་གིས་རང་གི་གོ་སར་ཐོགས་བཅས་ཀྱི་
གཟུགས་གཞན་ཁྲུ་གང་གནས་པ་ལ་གེགས་མི་བྱེད་པའི་ཕྱིར་ཏེ། དེར་མ་ཟད་ཐོགས་བཅས་ཀྱི་གཟུགས་ཁྲུ་གང་
གིས་རང་གི་གོ་སར་དེ་འདྲའི་གཟུགས་བརྒྱ་སྟོང་གནས་པ་ལ་ཡང་གེགས་མི་བྱེད་པའི་ཕྱིར་ཏེ། ཕུག་པ་ཁྲུ་གང་གི་
ནང་དུ་འཁོར་སྒྱུར་ཡན་ལག་བཞིའི་དཔུང་དང་བཅས་པ་གནས་ཀྱང་ཕུག་ པ་དེ་ཆེར་མ་སོང་། དེ་རྣམས་ཀྱི་
གཟུགས་ཆུང་ངུར་མ་སོང་བའི་ཕྱིར་ཏེ། ཡིག་ཆར། རྣལ་འབྱོར་པ་གཅིག་གི་བསོད་ནམས་དང་མོས་པས་ཀྱང་མི་
གཅིག་གི་གོ་སར་འཁོར་ལོས་སྒྱུར་བའི་དཔུང་གི་ཚོགས་ཡན་ལག་བཞི་པ་ཆུད་ཅིང་དོག་པ་མེད་པར་བྱེད་ཐུབ་པའི་
ཕྱིར། ཞེས་སོགས་ལན་དུ་མར་གསུངས་པའི་ཕྱིར། གཞན་ཡང་། སྔར་བཤད་པ་ལྟར་ཁས་ལེན་མི་རིགས་ཏེ། ཆུ་
ཕུལ་དགུས་གང་བའི་ཕོར་བའི་གོ་སར་དེ་དང་ཚད་མཉམ་པའི་དེ་འདྲའི་ཕོར་བ་གསུམ་ཡོད་པའི་ཕྱིར་ཏེ། ཆུ་རྣག་
བདུད་རྩི་ཕུལ་དགུ་རེ་ཙམ་ལོངས་སྤྱོད་པའི་ལས་ཅན་གྱི་ལྷ་མི་ཡི་དྭགས་གསུམ་གྱིས་བཏུད་ནས་བལྟས་པའི་ཚེ་དེའི་
གོ་སར་དེ་ཙམ་དང་ལྡན་པའི་ཕོར་གང་རེ་ཡོད་པའི་ཕྱིར་ཏེ། དེ་གསུམ་དེ་འདྲའི་ལས་ཅན་ཡིན་པའི་ཕྱིར་ཏེ། དེ་
འདྲའི་ལས་ཅན་ཡོད་པའི་ཕྱིར་ཏེ། ལས་འབྲས་བསམ་གྱིས་མི་ཁྱབ་པ་ཡིན་པའི་ཕྱིར། རྟགས་ཁས། གཞན་ཡང་།
དབུ་མའི་མཐའ་དཔྱོད་ཀྱི་བཤད་ཚུལ་ལྟར་ན། རྩ་བའི་རླན་གཤེར་ཕོར་གང་ཆུ་ཕུལ་དགུ་ཙམ་གྱིས་གང་བ་ཡིན་ན་
ལས་ཅན་གྱི་དེ་གསུམ་གྱི་ཐུན་མོང་མ་ཡིན་པའི་སྣང་ཆའི་ཆུ་རྣག་བདུད་རྩིས་གང་བའི་ཕོར་བ་གསུམ་པོ་ཆུ་སོགས་

• 358 • དྲང་ངེས་རྣམ་འབྱེད་ཀྱི་དོགས་དཔྱོད།
ཕུལ་གསུམ་ལས་མི་ཤོང་ལ། དེ་ལྟ་ན་དུས་འཁོར་ནས་བཤད་པའི་རི་རྒྱལ་དཔག་ཚད་འབུམ་གྱི་ཚད་དང་ལྡན།
མངོན་པ་གོང་འོག་གཉིས་ནས་བཤད་པའི་དེ་དཔག་ཚད་བརྒྱད་ཁྲིའི་ཚད་རེ་དང་དེ་བཞིན་དུ་མདོ་སྡེ་ཕལ་བོ་ཆེ་
ལས་བཤད་པའི་དེ་དཔག་ཚད་འབུམ་དང་། ཡབ་སྲས་འཇལ་བའི་མདོ་ལས་བཤད་པའི་དེ་དཔག་ཚད་འབུམ་གྱི་
ཚད་དང་ལྡན་པས། རི་རྒྱལ་ལྔ་པོ་དེ་ཆ་ཤས་སུ་ལྡན་པའི་རི་རྒྱལ་དེ་དཔག་ཚད་འབུམ་ཕྲག་གསུམ་ཡན་ཆད་ཀྱི་ཚད་
ལྡན་དུ་ཐལ། རྩ་བའི་རླན་གཤེར་ཕོར་གང་ལ་དེའི་ཕྱིར། འདོད་མི་ནུས་ཏེ། དེ་ལྟའི་རི་རྒྱལ་མདོ་རྒྱུད་གང་ནས་
ཀྱང་མ་བཤད་པའི་ཕྱིར། གལ་ཏེ་དེ་ལྟར་མ་བཤད་ཀྱང་ལས་ཀྱི་བདག་འབྲས་ཡིན་པས་སྐྱོན་མེད་ཅེ་ན། འོ་ན་རི་
རྒྱལ་གཅིག་གི་གོ་ས་ན་རི་རྒྱལ་དྲུག་ཡོད་པར་ཐལ། སྔར་གྱི་ལྔ་དང་དཔག་ཚད་འབུམ་ཕྲག་གསུམ་ཡན་གྱི་ཚད་ལྡན་
གྱི་དེ་དང་དྲུག་ཡོད་ལ་ཐ་མ་དེ་ལས་ཀྱི་བདག་འབྲས་ཡིན་པའི་ཕྱིར། འདོད་ན། རི་རྒྱལ་གཅིག་གི་གོ་སར་རི་རྒྱལ་
བགྲང་ལས་འདས་པ་ཡོད་པར་འགྱུར་ལ། མ་གྲུབ་ན། རི་རབ་དུ་མ་ཆ་ཤས་སུ་ལྡན་པའི་ཆ་ཅན་རི་རབ་ཡོད་པར་
གསུངས་པ་དང་འགལ་བའི་ཕྱིར་སོགས་དཔྱད་པར་བྱ་བ་མང་ཡང་དེ་ཙམ་ལས་མ་སྤྲོས་སོ། ། གཞན་ཡང་ཡིག་ཆར།
འདིས་ནི་སྟག་ལོས་རྡུལ་ཆ་མེད་འདོད་པ་ཡང་ཁེགས་སོ། ། ཞེས་དང་། རྡུལ་ཆ་མེད་ཡོད་པར་ཐལ། དེ་ལས་ཆུང་
བ་མེད་པའི་རྡུལ་ཡོད་པའི་ཕྱིར་ན་མ་ཁྱབ། ཅེས་གསུངས་པའང་དཔྱད་དགོས་ཏེ། རྡུལ་ཆ་མེད་མ་ཡིན་ཀྱང་།
རྡུལ་ཆ་མེད་ཡོད་པའི་ཕྱིར་ཏེ། རྡུལ་ཆ་བཅས་མ་ཡིན་པ་ཡོད་པའི་ཕྱིར་ཏེ། རྡུལ་མེད་པ་ཡོད་པའི་ཕྱིར་ཏེ། རྡུལ་
མ་འོངས་པ་ཡོད་པའི་ཕྱིར། གཞན་ཡང་། ཡིག་ཆར། ཡང་ཁ་ཅིག རྡུལ་ཆ་མེད་ཙམ་དུ་བསགས་པའི་ཕྱི་རོལ་
མེད་པ་ཙམ་རྟོགས་ན་ཆོས་ཀྱི་བདག་མེད་ཕྲ་མོ་རྟོགས་པས་ཁྱབ་པར་ཐལ། དེ་ལྟར་མེད་པ་ཆོས་ཀྱི་བདག་མེད་ཕྲ་མོ་
ཡིན་པའི་ཕྱིར་ཏེ། ཊཱིཀ་ཆེན་དགོངས་པ་རབ་གསལ་ལས། ནས། དེ་ལ་བརྟེན་ནས་ལམ་ཕྱི་མ་གསུམ་སྒྲུབ་པ་དབུ་
མ་བས་དྲང་དོན་དུ་འགྲེལ་བ་བཞིན་ནོ། ། ཞེས་གསུངས་པའི་ཕྱིར་ན་མ་ཁྱབ་སྟེ། སེམས་ཙམ་པས་རྡུལ་ཆ་མེད་
བཀག་པ་ལ་བརྟེན་ནས་ཕྱི་དོན་དང་གཟུང་འཛིན་རྫས་གཞན་མེད་པ་མངོན་སུམ་དུ་མཐོང་བ་དང་། མཐོང་ཟིན་
གོམས་པ་ཡོད་དུ་ཆུག་ཀྱང་སྦྱོར་ལམ་དང་མཐོང་སྒོམ་གྱི་ལམ་ཕྱི་མ་བགྲོད་པར་མི་ནུས་པས་དེ་ནུས་པར་བཤད་པ་
ཐལ་འགྱུར་པས་དྲང་དོན་དུ་འགྲེལ་ཞེས་པའི་དོན་ཡིན་པའི་ཕྱིར། ཞེས་གསུངས་པའང་དཔྱད་དགོས་ཏེ། ཉན་
ཐོས་སྡེ་བའི་རྒྱུད་ཀྱི་གཟུགས་ཕྱི་རོལ་དོན་དུ་གྲུབ་པར་འཐད་དོ་སྙམ་དུ་འཛིན་པའི་ཆོས་ཀྱི་བདག་འཛིན་ཀུན་
བཏགས་ཀྱི་ཞེན་ཡུལ་མེད་པ་ཆོས་ཀྱི་བདག་མེད་ཕྲ་མོ་མ་ཡིན་པར་ཐལ་ལོ། ། ཡིག་ཆའི་བཤད་ཚུལ་འཐད་པའི་
ཕྱིར། ཁྱབ་སྟེ། ཉན་ཐོས་སྡེ་བས་རྡུལ་ཆ་མེད་བསགས་པའི་རགས་པ་ཕྱི་རོལ་དོན་དུ་གྲུབ་པར་ཁས་ལེན་པ་མ་
གཏོགས། དེ་མ་ཡིན་པའི་གཟུགས་རགས་པ་ཁས་མི་ལེན་པའི་ཕྱིར། གལ་ཏེ་དེས་དེ་ལྟར་ཁས་བླངས་ཀྱང་དོན་ལ་
རྡུལ་ཆ་བཅས་བསགས་པའི་རགས་པ་ཕྱི་རོལ་དོན་དུ་གྲུབ་པར་འཛིན་པའི་བློ་ཡིན་ནོ་ཞེ་ན། དེ་ཡང་མི་འཐད་དེ།

དྲང་ངེས་རྣམ་འབྱེད་ཀྱི་དོགས་དཔྱོད། ། • 359 •
་་་་་ས་ས་
རྡུལ་ཆ་བཅས་བསགས་པའི་རགས་པ་ཁས་ལེན་པའི་ཉན་ཐོས་སྡེ་བ་མེད་པའི་ཕྱིར། གཞན་ཡང་ཡིག་ཆར། དེ་
གཉིས་དང་འཛིན་སྟངས་མཐུན་པའི་བློ་ལྷན་སྐྱེས་མེད་པའི་ཕྱིར་ཏེ། བློ་དེ་གཉིས་གྲུབ་མཐའ་སྨྲ་བ་ཁོ་ནའི་རྒྱུད་ལ་
ཡོད་པའི་ཕྱིར། ཞེས་བཤད་པའང་དཔྱད་དགོས་ཏེ། དེ་ལ་ཁྱབ་པ་མེད་པའི་ཕྱིར། མ་གྲུབ་ན། གཟུགས་ཕྱི་རོལ་
དོན་དུ་གྲུབ་པར་འཛིན་པའི་བློ་ཀུན་བཏགས། གཟུགས་རང་འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་
གྲུབ་པར་འཛིན་པའི་བློ་ཀུན་བཏགས་གཉིས་ཆོས་ཅན། དེར་ཐལ། དེའི་ཕྱིར། རྟགས་སླ། འདོད་མི་ནུས་ཏེ།
ཁྱོད་དང་འཛིན་སྟངས་མཐུན་པའི་ཆོས་ཀྱི་བདག་འཛིན་ལྷན་སྐྱེས་ཡོད་པའི་ཕྱིར་ཏེ། ཁྱོད་ཆོས་ཀྱི་བདག་འཛིན་
ཡིན་པའི་ཕྱིར། གཞན་ཡང་ཡིག་ཆར། སྔོན་འཛིན་རྣམ་ཤེས་ཆོས་ཅན། རང་གི་མཚུངས་པ་དེ་མ་ཐག་རྐྱེན་སྔོན་
འཛིན་སྔ་མ་དེ་གཟུང་དོན་དུ་བྱས་ནས་མྱོང་བར་ཐལ། སྔོན་འཛིན་སྔ་མ་དེ་ལས་སྐྱེས་ཤིང་དེ་དང་འདྲ་བའི་ཕྱིར།
ཁྱབ་པ་ཁས། འདྲ་བར་ཐལ། དོན་སྔོན་པོའི་རྣམ་པ་ཅན་དུ་མཚུངས་པའི་ཕྱིར། འདོད་ན། ཕྱི་རོལ་གྱི་དོན་ལ་
འཕྲོ་མི་སྲིད་པར་ཐལ། འདོད་པའི་ཕྱིར། རྣམ་འགྲེལ་ལས། དོན་མཚུངས་ཅན་གྱི་རྣམ་པར་ཤེས། ། མཚུངས་
པ་དེ་མ་ཐག་མྱོང་འགྱུར། ། ཞེས་སོགས་ཀྱིས་ཕྱི་དོན་བཀག་པའི་ཕྱིར། འདི་ཉིད་ལས། ཆོས་ཀྱི་གྲགས་པས་
གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་པའི་རིགས་པ་དང་། ཞེས་གསུངས་པའི་ཕྱིར། ཞེས་གསུངས་
པའང་དཔྱད་དགོས་ཏེ། བཤད་མ་ཐག་པའི་རིགས་པ་དེ་གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་པའི་
རིགས་པ་མ་ཡིན་པའི་ཕྱིར་ཏེ། རིགས་པ་དེ་ལ་སྐབས་དོན་བོར་བའི་སྐྱོན་དང་། འབྲེལ་མེད་ཀྱི་ལན་བཏབ་པའི་
སྐྱོན་དང་། རང་ལའང་མཚུངས་པའི་སྐྱོན་ཡོད་པའི་ཕྱིར། ཊཱིཀ་ཆེན་རིགས་པའི་རྒྱ་མཚོ་ལས། སྔོན་འཛིན་
དབང་ཤེས་ཕྱི་མ་ཆོས་ཅན། རང་དང་ཡུལ་མཚུངས་པའི་དབང་ཤེས་སྔ་མ་གཟུང་དོན་དུ་བྱས་ནས་མྱོང་བར་ཐལ།
དེ་ལས་སྐྱེས་ཤིང་དེ་དང་འདྲ་བའི་ཕྱིར། འདྲ་བར་ཐལ། སྔ་མ་ཡང་སྔོན་པོའི་རྣམ་པ་ཅན་ཡིན། ཁྱོད་ཀྱང་སྔོན་
པོའི་རྣམ་པ་ཅན་ཡིན་པའི་ཕྱིར། ཞེས་ཟེར་མོད། འདི་ནི་ཆེས་མི་འཐད་དེ། སྐབས་དོན་བོར། འབྲེལ་མེད་ཀྱི་
ལན་བཏབ། རང་ལའང་མཚུངས་པའི་ཕྱིར་རོ། ། ཞེས་གསུངས་པའི་ཕྱིར། གཞན་ཡང་། སྔར་གྱི་རིགས་པ་དེ་
མི་འཐད་པར་ཐལ། ཤེས་པ་ཡུལ་དང་འདྲ་བའི་དོན་ཡུལ་གྱི་རྣམ་པ་ཤར་བ་ལ་འདོད་པར་མདོ་སེམས་གཉིས་ཀ་
འདྲ་བ་ཡིན། རིགས་པ་དེས་མདོ་སྡེ་བའི་འདོད་པ་ལ་མི་གནོད་པ་གང་ཞིག སྔར་གྱི་རིགས་པ་ཚུར་ལ་བཀོད་ན་
སེམས་ཙམ་པས་ལན་མེད་དུ་འགྱུར་བས་རིགས་པ་དེ་གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་པའི་རིགས་
པ་མ་ཡིན། སྔོན་འཛིན་དབང་ཤེས་དྲན་པའི་དྲན་ཤེས་ཆོས་ཅན། རང་གི་མཚུངས་པ་དེ་མ་ཐག་རྐྱེན་སྔོ་འཛིན་
དབང་ཤེས་ཕྱི་རོལ་དོན་དུ་གྱུར་བ་མྱོང་བར་ཐལ། དེ་ལས་སྐྱེས་ཤིང་དེ་དང་འདྲ་བའི་ཕྱིར། འདྲ་བར་ཐལ།
ཁྱོད་ལ་དེའི་རྣམ་པ་ཤར་བའི་ཕྱིར། ཞེས་པའི་རིགས་པ་དེ་གཟུང་འཛིན་གྱི་མཚན་ཉིད་སྐྱེས་ལ་འདྲ་བ་འགོག་པའི་

• 360 • 
དྲང་ངེས་རྣམ་འབྱེད་ཀྱི་དོགས་དཔྱོད།
--- --- - - - -- - - -- - - -- - E
རིགས་པ་ཡིན་པའི་ཕྱིར། དང་པོ་གྲུབ་སྟེ། དང་པོ་གང་ཞིག ཕྱི་མ་ཡིན་པའི་ཕྱིར། དང་པོ་གྲུབ་སྟེ། ཊཱིཀ་ཆེན་
ལས། ཤེས་པ་ཡུལ་དང་འདྲ་བའི་དོན་ཡུལ་གྱི་རྣམ་པ་ཤར་བ་ལ་འདོད་པར་མདོ་སེམས་གཉིས་ཀ་ཁྱད་པར་མེད་
པས། ཞེས་གསུངས་པའི་ཕྱིར། རྟགས་གཉིས་པ་དེར་ཐལ། ཊཱིཀ་ཆེན་ལས། འདི་ལྟར་མདོ་སྡེ་བས་སྔོ་འཛིན་
དབང་ཤེས་ཆོས་ཅན། ཕྱི་རོལ་དོན་དུ་གྱུར་བའི་སྔོན་པོ་གཟུང་དོན་དུ་བྱས་ནས་རྟོགས་པར་ཐལ། སྔོན་པོ་ལས་
སྔོན་པོའི་རྣམ་ལྡན་དུ་སྐྱེས་པའི་ཕྱིར། ཞེས་སྨྲས་པ་ལ། སྔོ་སྣང་དབང་ཤེས་སྐད་ཅིག་གཉིས་པ་ཆོས་ཅན། སྔོ་
སྣང་དབང་ཤེས་སྐད་ཅིག་དང་པོ་གཟུང་དོན་དུ་བྱས་ནས་རྟོགས་པར་ཐལ། ཁྱོད་དང་དེ་གཉིས་སྔོན་པོའི་རྣམ་པ་
ཅན་དུ་འདྲ་ཞིང་ཁྱོད་ལས་སྐྱེས་པའི་ཕྱིར། ཞེས་འཕངས་པར་སོང་ལ། འདིའི་ཁྱབ་པ་ཁས་ལེན་ལ་མི་འགྲོ་བར་ནུ་
ཞོ་ལེན་པ་དག་གིས་ཀྱང་རྟོགས་ནུས་སོ། ། ཞེས་དང་། དེས་མདོ་སྡེ་བས་འདྲ་བའི་དོན་དེ་ལ་བསམས་ནས་སྨྲས་
ཀྱང་སྐྱོན་སྟོན་པ་འདྲ་ཞེས་པའི་ཚིག་ཙམ་ལ་འཁྲིས་ནས་སྐྱོན་སྟོན་ན། སྐབས་དོན་བོར་བར་འགྱུར་ཞིང་། མདོ་སྡེ་
བའི་འདོད་པ་ལ་གནོད་པ་ཉི་ཟེར་གྱི་རྡུལ་ཙམ་ཡང་མེད་དོ། ། ཞེས་གསུངས་པའི་ཕྱིར། གོང་གི་རྟགས་གཉིས་པ་
དེར་ཐལ། ཊཱིཀ་ཆེན་ལས། འདྲ་བའི་དོན་རྣམ་པ་ཤར་བ་ལ་སེམས་ཙམ་པ་རང་ཡང་འདོད་པས། ཁྱབ་རྟགས་
དངོས་སུ་ཁས་ལེན། གསལ་བ་ཡང་ཁས་བླངས་པས་འཁོར་གསུམ་ག་ལ་ལན་མེད་དུ་འགྱུར་རོ། ། ཞེས་གསུངས་
པའི་ཕྱིར། གོང་གི་རྟགས་གསུམ་པ་གྲུབ་སྟེ། ཊཱིཀ་ཆེན་ལས། དེས་ན་མདོ་སྡེ་བས། སྔོ་འཛིན་དབང་ཤེས་ཆོས་
ཅན། ཕྱི་རོལ་ཏུ་གྱུར་བའི་སྔོན་པོ་རྟོགས་པར་ཐལ། སྔོན་པོ་ལས་སྐྱེས་ཤིང་སྔོན་པོ་དང་འདྲ་བའི་ཕྱིར་ཞེས་འགོད་
པར་བྱེད་དེ། རྟགས་སུ་ཕྱི་རོལ་དོན་དུ་གྱུར་བ་དང་སྦྱར་ན་རྟགས་དང་བསྒྲུབ་བྱ་ཁྱད་མེད་དུ་འགྱུར་བས་མ་སྦྱར་
བར་དེ་ལས་སྐྱེས་ན་དེ་དང་རྫས་ཐ་དད་ཡིན་དགོས་ཤིང་། སྔོན་པོ་སྔོ་སྣང་དབང་ཤེས་ལས་རྫས་ཐ་དད་དུ་གྲུབ་ན་
ཕྱི་རོལ་དོན་དུ་འབད་མེད་དུ་གྲུབ་སྙམ་པའོ། ། དེ་ཉིད་ཁྱབ་པ་མ་ངེས་པར་བསྟན་པ་ནི། སྔོ་འཛིན་དབང་ཤེས་
ཀྱིས་དྲངས་པའི་དབང་ཤེས་དེ་དྲན་པའི་བློ་ཆོས་ཅན། རང་དང་དོན་དམ་ཡུལ་མཚུངས་པ་ཅན་གྱི་རྣམ་པར་ཤེས་
པ་རང་གི་མཚུངས་པ་དེ་མ་ཐག་རྐྱེན་སྔོ་སྣང་དབང་ཤེས་ཕྱི་རོལ་དོན་དུ་གྱུར་བ་རྟོགས་ཤིང་མྱོང་བར་འགྱུར་བར་
ཐལ། དེ་ལས་སྐྱེས་ཤིང་དེ་དང་འདྲ་བའི་ཕྱིར། འདྲ་བར་ཐལ། ཁྱོད་ལ་དེའི་རྣམ་པ་ཤར་བའི་ཕྱིར། ཞེས་
པའོ། ། ཞེས་གསུངས་པའི་ཕྱིར། གཞན་ཡང་ཡིག་ཆར། འཕགས་པས་འཕེན་བྱེད་ཀྱི་ལས་གསར་གསོག་མེད་
པར་བཤད་སྐབས། རྣམ་འགྲེལ་ལས། སྲིད་པའི་སྲེད་ལས་རྣམ་བརྒལ་བའི་ཞེས་སོགས་དྲངས་ཡང་ཤེས་བྱེད་དུ་
འགྲོ་ཚུལ་ཇི་ལྟར་ཡིན་བརྟག གཞན་ཡང་། འཇིག་ལྟ་དེ་ཉོན་མོངས་པ་གཞན་དང་། འཁོར་བ་སོགས་ཀྱི་རྩ་བ་
ཡིན་པས། དེ་སྤངས་ན་གཞན་རྣམས་ཀྱང་སྤངས་པའི་ཐར་བ་ཐོབ་པར་འགྱུར་བའི་ཕྱིར་ཏེ། ཞེས་སོགས་གསུངས་
པའང་དཔྱད་དགོས་ཏེ། ལུང་དེའི་དོན་ཉོན་མོངས་སྤངས་ན་འཁོར་བ་སྤངས་པས་ཁྱབ་པ་ལྟ་བུ་ཡིན་ན། དེ་

· 361 .
དྲང་ངེས་རྣམ་འབྱེད་ཀྱི་དོགས་དཔྱོད།
ཐེག་དམན་དགྲ་བཅོམ་པས་ཉོན་མོངས་སྤངས་བའི་རྗེས་སུ་འཁོར་བ་སྤོང་དགོས་པའི་
གཏན་ནས་མི་རིགས་ཏེ། 
ཕྱིར་ཏེ། རྟེན་འབྲེལ་མཐའ་དཔྱོད་ལས། འཕངས་འབྲས་རྣམས་སྲེད་སོགས་ཀྱི་རྗེས་སུ་སྤང་དགོས་པའི་ཕྱིར།
ཞེས་གསུངས་པའི་ཕྱིར། གལ་ཏེ་ཉན་ཐོས་དགྲ་བཅོམ་ལ་འཁོར་བ་སྤངས་པས་ཁྱབ་སྟེ། ཀུན་མཁྱེན་བླ་མའི་རྟེན་
འབྲེལ་ལུང་རིགས་གཏེར་མཛོད་ལས། ཉན་ཐོས་དགྲ་བཅོམ་པ་ལྷག་བཅས་པ་ཆོས་ཅན། འཁོར་བ་སྤངས་པར་
ཐལ། འཁོར་བའི་རྩ་བ་ཉོན་སྒྲིབ་ཟད་པར་སྤངས་པའི་ཕྱིར་ན་མཁས་དབང་གོང་མ་དག་མ་ཁྱབ་ཟེར། སྤངས་ལ་
རྒྱུད་ལ་མི་ལྡན་ཀྱང་དེ་དང་ལྡན་པ་དང་དེ་དང་བཅས་བྱས་ན་རུང་བར་སེམས་ཏེ། དེའི་ཚེ་ལས་ཉོན་གྱི་ཕུང་བོ་དེ་
དང་འབྲེལ་བར་བྱས་པ་ཟད་པའི་ཕྱིར་ཏེ། ལྷག་བཅས་ཀྱི་དགྲ་བཅོམ་གྱི་ཚེ་མིང་གཟུགས་ཀྱི་རྐྱེན་གྱིས་རྣམ་ཤེས་
དང་། རྣམ་ཤེས་རྐྱེན་གྱིས་མིང་གཟུགས་ཡོད་ཀྱང་རྒྱུད་ལ་མི་ལྡན་བྱས་ཆོག་པའི་ཕྱིར་ཏེ། རྣལ་འབྱོར་སྤྱོད་པའི་ས་
ལས། དེའི་ལུས་རྣམ་པར་ཤེས་པ་དང་བཅས་ཇི་སྲིད་དུ་གནས་པ་དེ་སྲིད་དུ་བྲལ་ནས་ཚོར་བ་མྱོང་བར་འགྱུར་གྱི་
ལྡན་པ་ནི་མ་ཡིན་ནོ། ། ཞེས་གསུངས་པའི་ཕྱིར། ཞེས་བཤད་པས་སོ་ཞེ་ན། དེ་ཡང་དཔྱད་དགོས་ཏེ། ལྷག་
བཅས་དགྲ་བཅོམ་པའི་རྒྱུད་ལ་འཁོར་བ་ཡོད་པའི་ཕྱིར་ཏེ། ལྷག་བཅས་ལྷག་མེད་གཉིས་ཀའི་རྒྱུད་ལ་སྡུག་ཀུན་ཕྲ་
རགས་གཉིས་གཉིས་ཡོད་པའི་ཕྱིར་ཏེ། ཕར་ཕྱིན་མཐའ་དཔྱོད་ལས། ཉན་ཐོས་སྡེ་བ་དང་སེམས་ཙམ་པའི་ལུགས་
ལ་ལྷག་མེད་པའི་རྒྱུད་ལ་མེད་ཀྱང་ཐལ་རང་ལུགས་ལ་དེ་ཡོད་པའི་ཕྱིར་ཏེ། སྡུག་ཀུན་ཕྲ་རགས་གཉིས་གཉིས་
བཞག་པའི་ཕྱིར་ཏེ། ཉན་རང་དགྲ་བཅོམ་པས་འཁོར་བ་ཕྲ་རགས་ཀྱི་རྒྱ་མཚོ་ལས་མ་བརྒལ་བའི་ཕྱིར། ཞེས་དང་།
ལྷག་བཅས་པའི་གཟུགས་ཕུང་གིས་མ་ངེས། ཞེས་དང་། ཡང་འདི་ཉིད་ལས། སྡུག་བདེན་ཡིན་པར་ཐལ། ཀུན་
འབྱུང་བདེན་པ་ཡིན་པའི་ཕྱིར། འདོད་ན། འཁོར་བ་སྤངས་པའི་ཉན་རང་དགྲ་བཅོམ་ལྷག་མེད་པའི་རྒྱུད་ལ་
ཁྱོད་མེད་པར་ཐལ། ཁྱོད་ནང་གི་སྡུག་བདེན་ཡིན་པའི་ཕྱིར། ཁྱབ་སྟེ། ནང་གི་སྡུག་བདེན་དང་འཁོར་བ་དོན་
གཅིག་པའི་ཕྱིར། ཞེས་སོགས་གསུངས་པའི་ཕྱིར། འོན་ཀྱང་ནང་གི་སྡུག་བདེན་དང་འཁོར་བ་དོན་གཅིག་ཅེས་པ་
ནི་སྡུག་ཀུན་གཉིས་སུ་ཕྱེ་བའི་ནང་གི་སྡུག་བདེན་དང་འཁོར་བ་དོན་གཅིག་ཡིན་གྱི། ལས་ཉོན་གཉིས་འཁོར་བ་མ་
ཡིན་པའི་ཕྱིར་དང་། ལུང་ཐ་མ་དེས་ཐེག་དམན་དགྲ་བཅོམ་ལ་འཁོར་བ་སྤངས་མ་སྤངས་གཉིས་ཡོད་པར་ཆེས་
གསལ་བར་བསྟན་པའི་ཕྱིར། དེར་མ་ཟད་ཐེག་དམན་དགྲ་བཅོམ་ལྷག་མེད་ནས་ཕུང་བོའི་བདུད་རགས་པ་བཅོམ་
པར་སྐབས་བཞི་པའི་མཐའ་དཔྱོད་ལས་གསུངས་པས་ཀྱང་། ལྷག་བཅས་པས་དེ་མ་སྤངས་པར་ཤེས་ནུས་པའི་ཕྱིར་
ཟེར་བ་སོགས་ལ་དཔྱད་གཞི་ཆེ། གཞན་ཡང་ཡིག་ཆར། ཡོངས་གྲུབ་དེ་གཞན་དབང་དང་ཀུན་བཏགས་གཉིས་པོ་
གང་རུང་མ་ཡིན་པ་སྟོང་ཉིད་ཡིན་པར་གནོད་འཇོམས་རང་ལུགས་སུ་བཤད་པ་མི་འཐད་པར་ཐལ། དེ་ལ་མིག་
ཅེས་བྱ་བ་ནི་ཆོས་ཉིད་ཀྱི་མིག་གོ ། མིག་གིས་ཞེས་པ་ནི་ཀུན་བཏགས་པ་དང་རྣམ་པར་དག་པའི་མིག་གོ ། སྟོང་

· 362 • དྲང་ངེས་རྣམ་འབྱེད་ཀྱི་དོགས་དཔྱོད།
--- ས་་་
ཞེས་བྱ་བ་ནི་བྲལ་ཞེས་བྱ་བའི་ཐ་ཚིག་གོ ། ཞེས་པའི་མདོར་བསྟན་གྱི་གཞུང་དེའི་ཚིག་ཟིན་ཙམ་ལ་དེ་ལྟར་བཤད་
པར་འདྲ་ཡང་དོན་རྒྱས་བཤད་ལྟར་ཡིན་པའི་ཕྱིར་ཏེ། རྒྱས་བཤད་ཀྱི་སྐབས་སུ་ཆོས་ཉིད་ཀྱི་མིག་དེ་མཉམ་བཞག་
ཟག་མེད་ཡེ་ཤེས་ཀྱི་ངོར་གཉིས་སྣང་ཐམས་ཅད་དང་བྲལ་བ་སྟོང་བ་ཉིད་དུ་བཤད་པ་གང་ཞིག གཞུང་དུ་གནོད་
འཇོམས་ཀྱི་བཤད་ཚུལ་བཀག་པའི་ཚེ། སྟོང་ཉིད་གཏན་ལ་འབེབས་པའི་ཚེ་གཞན་དབང་སྟོང་གཞིར་བྱ་དགོས་ལ།
གནོད་འཇོམས་སུ་སྟོང་ཉིད་སྟོང་གཞིར་བྱས་པ་མི་ལེགས་ཞེས་བཀག་པའི་ཕྱིར། དང་པོ་དེར་ཐལ། གཞུང་ཉིད་
ལས། གནོད་འཇོམས་ཀྱིས་བཤད་པ་ནི་རྟོག་པ་ལ་རྗོད་བྱེད་སྒྲ་སྤྱི་དང་བརྗོད་བྱ་དོན་སྤྱི་སྣང་བ་ནི་ཀུན་བཏགས་ཀྱི་
མིག་དང་། གཟུང་བ་གཟུགས་ཀྱི་སྐྱེ་མཆེད་ལ་དེ་འཛིན་པའི་བདག་ཉིད་ཀྱི་མིག་ཏུ་སྣང་བ་ནི་རྣམ་བཏགས་ཀྱི་མིག་
དང་། སྒྲ་དོན་གྱི་སྤྱིར་གྱུར་བའི་བརྗོད་པར་བྱ་བྱེད་དང་བྲལ་བས་བརྗོད་དུ་མེད་ཅིང་མིག་གི་གཟུང་འཛིན་དུ་སོ་
སོར་སྣང་བར་གྱུར་བ་དང་བྲལ་ཏེ་མཉམ་བཞག་སོ་སོ་རང་རིག་པའི་ཡོངས་གྲུབ་ནི་ཆོས་ཉིད་ཀྱི་མིག་ཏུ་འདོད་པས།
མིག་གི་ཆོས་ཉིད་དེ་འཕགས་པའི་མཉམ་བཞག་གིས་རིག་པའི་ངོ་ན་བརྗོད་བྱ་རྗོད་བྱེད་དང་གཟུང་འཛིན་དུ་སྣང་
བའི་གཉིས་སྣང་དང་བྲལ་བ་ལ་ངོ་བོ་ཉིད་གཞན་གཉིས་ཀྱིས་མཉམ་བཞག་གི་ཡུལ་དེ་སྟོང་ཞེས་བྱ་སྟེ་གཉིས་སྣང་སྔ་
མ་ནི་ཀུན་བཏགས་དང་ཕྱི་མ་ནི་རྣམ་བཏགས་ཡིན་པའི་ཕྱིར་རོ། ། དེ་ལྟར་ཡང་དེ་ཉིད་ལས། དེ་ལ་བརྗོད་པར་བྱ་
བ་དང་བརྗོད་པའི་རྣམ་པར་བཟུང་བའི་མིག་ཅེས་བྱ་བའི་དངོས་པོ་ནི་ཀུན་བཏགས་པའི་མིག་ཡིན་ནོ། ། དེ་ཉིད་
གཟུང་བ་དང་འཛིན་པའི་བདག་ཉིད་དུ་གནས་པ་མིག་གི་རྣམ་པར་སོ་སོར་སྣང་བ་ནི་རྣམ་པར་དག་པའི་མིག་གོ།དེ་
ཉིད་བརྗོད་པར་བྱ་བ་དང་བརྗོད་པའི་རྣམ་པ་དང་བྲལ་ཞིང་བརྗོད་དུ་མེད་པ་སྣང་བ་དང་བཅས་པར་གྱུར་བ་དང་
བྲལ་ཏེ་སོ་སོ་རང་གིས་རིག་པ་ཡོངས་སུ་གྲུབ་པའི་ངོ་བོ་ཉིད་ནི་ཆོས་ཉིད་ཀྱི་མིག་ཅེས་བྱའོ། ། ཞེས་དང་། འདི་
ལྟར་ཁྱོད་དོན་དམ་པ་ཡིད་ལ་བྱེད་པ་སྒོམ་པའི་ཚེ་འདུ་བྱེད་ཀྱི་མཚན་མའི་དངོས་པོ་མི་སྣང་བས་དོན་དམ་པར་ནི་དེ་
མེད་ཀྱི། ཀུན་རྫོབ་ཏུ་ཡོད་པར་ཤེས་པར་གྱིས་ཤིག ཅེས་འཕགས་པའི་མཉམ་བཞག་གི་ངོ་ན་གཉིས་སྣང་མེད་པ་
ལ་བཤད་པའི་ཕྱིར་རོ། ། ཞེས་གསུངས་པའི་ཕྱིར། ཁྱབ་སྟེ། གནོད་འཇོམས་ཀྱི་བཤད་ཚུལ་མདོར་བསྡུས་ན།
ཆོས་ཉིད་ཀྱི་མིག་དེ་མཉམ་བཞག་ཟག་མེད་ཀྱི་ངོར་གཉིས་སྣང་ཐམས་ཅད་དང་བྲལ་བ་ལ་བཤད་པར་དྲངས་མ་ཐག་
པའི་ལུང་འདིར་ཤིན་ཏུ་གསལ་བའི་ཕྱིར། རྣམ་བཏགས་དང་ཀུན་བཏགས་ཀྱི་མིག་ཅེས་པ་ཡང་ཡོངས་གྲགས་ལྟར་
མ་ཡིན་པར་ལུང་དེས་ཤེས་ནུས་པའི་ཕྱིར། གོང་གི་རྟགས་གཉིས་པ་དེར་ཐལ། གཞུང་ལས། དེ་ལྟར་བྱས་ན་
སེམས་ཅན་རང་འགའ་བ་རྣམས་ཀྱིས་ནི་མཐོང་བ་དང་ཐོས་པ་ལ་སོགས་པའི་དོན་མིག་དང་གཟུགས་ལ་སོགས་པའི་
ཕྱི་ནང་གི་དངོས་པོ་གཞན་དབང་འདི་ཙམ་ལ་བདག་ཏུ་འཛིན་པས་དེ་ཉིད་སྟོང་གཞིར་བཟུང་ནས་སྟོང་བ་གཏན་ལ་
དབབ་དགོས་ཀྱི། ཞེས་སོགས་དང་། དེས་ན་དེ་གཞིའི་ལྟ་བ་ཆོས་ཀྱི་བདག་མེད་ཀྱི་ཡོངས་གྲུབ་གཏན་ལ་འབེབས་

དྲང་ངེས་རྣམ་འབྱེད་ཀྱི་དོགས་དཔྱོད། • 363 •
པའི་ཚུལ་མིན་ནོ། ། ཞེས་དང་། རྣམ་བཏགས་ཀྱི་མིག་ཀུན་བཏགས་ཀྱི་མིག་གིས་སྟོང་པ་ནི་ཆོས་ཉིད་དུ་བཤད་
དགོས་པའི་ཕྱིར། མཉམ་བཞག་གི་ངོ་ན་སྔ་མ་གཉིས་ཀྱིས་ཕྱི་མ་སྟོང་བ་མདོའི་དོན་དུ་འཆད་པ་ཡང་ལེགས་པར་མི་
སྣང་ངོ༌། ། ཞེས་གསུངས་པའི་ཕྱིར། ཁྱབ་སྟེ། ལུང་དང་པོར་གནོད་འཇོམས་ཀྱི་གཏན་ལ་འབེབས་ཚུལ་དེ་ལྷན་
སྐྱེས་ཀྱི་ཞེན་ཡུལ་མེད་པ་གཏན་ལ་འབེབས་ཚུལ་མིན་པར་བཤད་ལ། ལུང་གཉིས་པས་དེ་ལྟ་བུའི་སྟོང་ཉིད་གཏན་
ལ་འབེབས་ཚུལ་ཡོད་ཀྱང་། གཞིའི་ལྟ་བ་གཏན་ལ་འབེབས་ཚུལ་མིན་པར་བཤད་ཅིང་། ལུང་གསུམ་པས་དེས་
འདོད་པའི་སྟོང་ཉིད་སྟོང་ཉིད་ཡིན་ཀྱང་། མིག་ནི་མིག་གིས་སྟོང་ངོ་ཞེས་པའི་མདོའི་དོན་དུ་བཤད་པ་མི་ལེགས་
ཞེས་གསུངས་པ་ཡིན་པའི་ཕྱིར་ཏེ། ལུང་དེ་དག་གི་དོན་ཡོད་པའི་ཕྱིར། དེས་ན་གནོད་འཇོམས་ལྟར་སྟོང་ཉིད་
གཏན་ལ་འབེབས་ཚུལ་གཏན་ནས་མེད་པ་མ་ཡིན་ཏེ། དགག་བྱ་ལ་དོན་དམ་གྱི་ཁྱད་པར་སྦྱར་བའི་དོན་དམ་ལ་
གཉིས་ཡོད་པར་དབུ་མའི་གཞུང་དུ་མར་གསུངས་པའི་ཕྱིར་དང་། གནོད་འཇོམས་དང་རྩ་ཤེ་གཉིས་ཀྱིས་སྟོང་ཉིད་
གཏན་ལ་ཕབ་ཚུལ་ཁྱད་མེད་པར་གསེར་ཕྲེང་ལས་ཡང་ཡང་གསུངས་པའི་ཕྱིར་རོ། ། དེས་ན་འདིར་མདོར་བསྟན་
གྱི་གཞུང་ཁོ་ན་ལ་སྐྱོན་བརྗོད་པ་ནི། ལེགས་ལྡན་གྱིས་སངས་རྒྱས་བསྐྱངས་ཀྱི་བདག་སྐྱེ་འགོག་པའི་མདོར་བསྟན་
གྱི་གཞུང་ཁོ་ན་ལ་སྐྱོན་བརྗོད་པ་དང་འདྲ་བར་རྒྱས་བཤད་མ་དགོངས་པར་ཐལ་བ་བཟློག་དཀའ་འོ། ། དེས་ན་
གནོད་འཇོམས་མཁན་པོ་ངོ་བོ་ཉིད་མེད་པར་སྨྲ་བ་ཡིན་ཏེ། གཞུང་ལས། ཡིན་ལུགས་དཔྱོད་པའི་རིགས་པས་
དཔྱད་བཟོད་པའི་དོན་དམ་པར་ཡོད་པ་དེས་གཏན་མི་འདོད་པ་ནི། སྟོང་པ་ཉིད་སྟོང་བ་ཉིད་དང་དོན་དམ་པ་
སྟོང་པ་ཉིད་དང་འདུས་མ་བྱས་སྟོང་པ་ཉིད་ཀྱི་སྐབས་སུ་དེ་ལྟར་འདོད་པ་ལ་དམིགས་ཀྱིས་ཕྱེ་བའི་དགག་པ་དུ་མ་
བརྗོད་པས་ཤེས་ཏེ་མངས་པས་འཇིགས་ནས་མ་བྲིས་སོ། ། ཞེས་གསུངས་པའི་ཕྱིར། ཁྱབ་སྟེ། ལུང་དེས་དེ་
བདེན་གྲུབ་ཀྱི་ཆོས་རྡུལ་ཙམ་ཡང་མེད་པར་ཁས་བླངས་པའི་གང་ཟག་ཡིན་པར་གསུངས་པའི་ཕྱིར་རོ། ། གཞན་
ཡང་ཡིག་ཆར། གནོད་འཇོམས་ལས་འཕགས་པའི་མཉམ་བཞག་གི་ངོ་ན་ཡོད་པ་དེ་དོན་དམ་པར་ཡོད་པའི་དོན་
དུ་བཤད་པ་དང་། གཞན་དབང་ཡོངས་གྲུབ་གཉིས་ཀ་རིགས་པས་དཔྱད་བཟོད་འགོག་པའང་མི་འཐད་པར་ཐལ།
ཞེས་སོགས་གསུངས་པའང་འཐད་དཀའ་སྟེ། ཕྱོགས་སྔ་མའི་འདོད་ཚུལ་ལ་ཅུང་ཟད་ཀྱང་མི་གནོད་པའི་ཕྱིར་ཏེ།
ཕྱོགས་སྔ་མས་འཕགས་པའི་མཉམ་བཞག་གི་ངོ་ན་ཡོད་ན་དོན་དམ་པ་ཡིན་པས་ཁྱབ་པ་ཁས་བླངས་པས། དེ་མིན་
ན་རིགས་པས་དཔྱད་བཟོད་པའི་དོན་དམ་མ་ཡིན་པས་ཁྱབ་པ་ཁས་ལེན་དགོས་པར་གཞུང་ཉིད་ལས་གསུངས་པའི་
ཕྱིར། ་འདི་ཉིད་ལས། གནོད་འཇོམས་ལས་འཕགས་པའི་མཉམ་བཞག་གི་ངོ་ན་ཡོད་པ་ཙམ་དོན་དམ་པར་ཡོད་
པ་ཞེས་བཤད་ཀྱང་། མཉམ་བཞག་གིས་དེ་ཁོ་ན་ཉིད་རྟོགས་པར་འདོད་པ་ཐམས་ཅད་ཀྱང་རང་གི་ཡུལ་ཅན་གྱི་ངོ་
ན་ཡུལ་ཡོད་པར་འདོད་པ་ཁོ་ན་ཡིན་པས་དོན་དམ་པར་ཡོད་མེད་རྩོད་པའི་དོན་དམ་པར་ཡོད་པ་དེ་ག་ལ་ཡིན།

• 364 • དྲང་ངེས་རྣམ་འབྱེད་ཀྱི་དོགས་དཔྱོད།
ཞེས་གསུངས་པའི་ཕྱིར། ཁྱབ་སྟེ། ལུང་དེས་གནོད་འཇོམས་ལུགས་ལ་གཞན་དབང་མཉམ་བཞག་ཟག་མེད་ཀྱི་
ངོར་མེད་པར་གསལ་བར་བཤད་པས། ཡིག་ཆར་དེ་ལ་གནོད་བྱེད་བརྗོད་པ་དེ་ཇི་ལྟར་འཇུག གནོད་འཇོམས་
མཁན་པོ་ཆོས་ཅན། རིགས་པས་དཔྱད་བཟོད་པའི་དོན་དམ་གཏན་ནས་མི་འདོད་དེ། གཞན་དབང་མཉམ་
བཞག་ཟག་མེད་ཀྱི་ངོ་ན་ཡོད་པར་འདོད་པའི་ཕྱིར། ཞེས་བཀོད་པ་ལ་འབྲེལ་ཅི་ཡོད། དེས་ན་གཞུང་དོན་དངོས་
ནི། དེ་ཆོས་ཅན། རིགས་པས་དཔྱད་བཟོད་པའི་དོན་དམ་གཏན་ནས་མི་འདོད་དེ། མཉམ་བཞག་ཟག་མེད་ཀྱི་
ངོ་ན་ཡོད་ན་དོན་དམ་གྱིས་ཁྱབ་པར་འདོད་པའི་ཕྱིར། དེར་མ་ཟད་མཉམ་བཞག་གིས་དེ་ཁོ་ན་ཉིད་རྟོགས་པར་
འདོད་པའི་ཕྱིར། དེར་མ་ཟད་མཉམ་བཞག་གིས་དེ་ཁོ་ན་ཉིད་རྟོགས་པར་འདོད་པའི་གྲུབ་མཐའ་སྨྲ་བ་ཐམས་
ཅད་ཀྱང་ཡུལ་ཅན་དེའི་ངོ་ན་ཡུལ་ཡོད་པར་འདོད་པ་ཡིན་པས་སོ། ། ཞེས་པ་ཡིན་ཏེ། ། གཞུང་གི་ཚིག་ན་ཤིན་ཏུ་
གསལ་བའི་ཕྱིར་རོ། ། གཞན་ཡང་། གནོད་འཇོམས་དེ་གནོད་པ་ཅན་ཡིན་པས་ཞེས་པ་དེ་ཅི་ཡིན། གལ་ཏེ་གོང་
མ་གོང་མ་རྣམས་ཀྱིས་གནོད་ཅེས་པ་ལྟར་ཡིན་ནོ་ཞེ་ན། གནོད་འཇོམས་གཅིག་པུ་དགར་བ་དོན་མེད་དེ། ཐལ་
རང་གི་གཞུང་ཐམས་ཅད་ལ་འདྲ་བའི་ཕྱིར། གལ་ཏེ་སེམས་ཅན་ལ་གནོད་པ་ཅན་ཡིན་ནོ་ཞེ་ན། མི་འཐད་དེ།
ཕར་ཕྱིན་མཐའ་དཔྱོད་དུ་བསྟན་བཅོས་ཀྱི་མཚན་ཉིད་བཤད་པ་མི་འཐད་པར་འགྱུར་ཞིང་། འཆོས་སྐྱོབ་ཡོན་ཏན་
ཕྱིར་ན་བསྟན་བཅོས་ཏེ། ཞེས་གསུངས་པའང་མི་འཐད་པར་འགྱུར་རོ། ། གཞན་ཡང་ཡིག་ཆར། འོ་ན་
དགོངས་འགྲེལ་ལས། འཕགས་པའི་བདེན་པ་བཞིའི་རྣམ་པ་བསྟན་པའི། ཞེས་གསུངས་པ་མི་འཐད་པར་ཐལ།
འདིར་བསྟན་འཁོར་ལོ་དང་པོ་དེ་བརྗོད་བྱ་བདེན་བཞི་ལ་བརྩམས་ནས་སྟོན་པ་མ་ཡིན་པའི་ཕྱིར། དེར་ཐལ།
དེས་བདེན་བཞི་ཁྱད་གཞིར་བཟུང་ནས་སྟོན་པ་མ་ཡིན་པའི་ཕྱིར་ཏེ། ཞེས་སོགས་གསུངས་པའང་དཔྱད་དགོས་ཏེ།
འདིར་བསྟན་འཁོར་ལོ་དང་པོ་དེ་བདེན་བཞི་སྟོན་པའི་མདོ་མ་ཡིན་པའི་ཕྱིར་ཏེ། བདེན་བཞི་སྟོན་པའི་མདོ་ཡིན་
ན། སྒྲ་ཇི་བཞིན་པའི་མདོ་ཡིན་པས་ཁྱབ་པའི་ཕྱིར་ཏེ། དྲིས་ཞུས་སྐབས་ཀྱི་ཡིག་ཆར། འདུས་བྱས་རང་གི་མཚན་
ཉིད་ཀྱིས་གྲུབ་པར་དངོས་སུ་བསྟན་པའི་མདོ་ཡིན་ན་སྒྲ་ཇི་བཞིན་པའི་མདོ་ཡིན་དགོས་པའི་ཕྱིར་ཏེ། འདུས་བྱས་
མི་རྟག་པར་དངོས་སུ་བསྟན་པའི་མདོ་ལ་དེའི་ཕྱིར་ཏེ། མི་རྟག་སོགས་བཅུ་དྲུག་དངོས་སུ་བསྟན་པའི་མདོ་ལ་དེའི་
ཕྱིར། དེར་ཐལ། བདེན་བཞི་དངོས་སུ་བསྟན་པའི་མདོ་ལ་དེའི་ཕྱིར་ཏེ། ཞེས་ སོགས་གསུངས་ པའི་ཕྱིར།
གཞན་ཡང་ཡིག་ཆར། ཆོས་ཁམས་བདག་མེད་ཡོད་པའི་ཕྱིར། རྟགས་སླ། ཞེས་སོགས་བཤད་པའང་དཔྱད་
དགོས་ཏེ། ཆོས་ཁམས་ཐལ་འགྱུར་བའི་འདོད་པ་ལྟར་གྱི་དོན་དམ་པར་མེད་པ་ཤེར་མདོའི་སྒྲས་ཟིན་གང་ཞིག
དེ་མེད་པའི་ཕྱིར། ཁྱབ་སྟེ། ཆོས་ཁམས་བདེན་མེད་དུ་སྟོན་པའི་མདོ་གཅིག་པུ་དེ་ལ། སྒྲ་ཇི་བཞིན་པ་ཞིག་དང་
དེ་མ་ཡིན་པ་གཉིས་ཡོད་པར་ཐལ། ཆོས་ཁམས་བདག་མེད་དང་། ཆོས་ཁམས་ཐལ་འགྱུར་བའི་འདོད་པ་ལྟར་གྱི་

དྲང་ངེས་རྣམ་འབྱེད་ཀྱི་དོགས་དཔྱོད། • 365 •
བདེན་མེད་གཉིས་ཀ་ཤེར་མདོའི་སྒྲས་ཟིན་ཡིན་པའི་ཕྱིར། རྟགས་ཁས། མ་ཁྱབ་མཚམས་ལ་རྟགས་དེར་ཐལ།
ཡིག་ཆར། དེས་ཆོས་ཐམས་ཅད་བདེན་པར་ཡོད་མེད་མ་ཕྱེ་བར་ཐལ་འགྱུར་བའི་འདོད་པ་ལྟར་གྱི་དོན་དམ་པར་
མེད་པར་བཤད་པ་ཡུམ་གྱི་མདོའི་དོན་ཡིན་ཡང་ཞེས་པའི་དོན་ཡིན་པའི་ཕྱིར། ཞེས་གསུངས་པའི་ཕྱིར། གཞན་
ཡང་ཡིག་ཆར། བླུན་པོ་ཁ་ཅིག་ན་རེ། འདི་ཉིད་ལས། དང་པོར་ཝ་ར་ཎ་སིར་ཕུང་སོགས་ཀྱི་ཆོས་ལ་ཞེས་སོགས་
ཀྱིས། ཁ་ཅིག་འདིར་བསྟན་འཁོར་ལོ་དང་པོར་ཆོས་ཁམས་དང་ཆོས་ཀྱི་སྐྱེ་མཆེད་བདེན་པར་གྲུབ་པ་བཀག་ཀྱང་།
དེ་མ་ཡིན་པའི་གཟུགས་ནས་འཕགས་ལམ་ཡན་ལག་གི་བར་བདེན་གྲུབ་ཏུ་བསྟན་པར་འདོད་པ་བཀག་པ་མི་འཐད་
དེ། དེ་ལྟར་བསྟན་པར་ཁས་ལེན་དགོས་པའི་ཕྱིར་ཏེ། གཞུང་འདིར་དེ་ལྟར་གསལ་བར་བསྟན་ཅིང་རང་རྒྱུད་
པའི་སྐབས་ཀྱི་གཞུང་ལས། དེས་ན་ཇི་སྲིད་དུ་གང་བདེན་པ་མེད་པར་བསྟན་པ་དེ་ལ་བཅིངས་གྲོལ་སོགས་ཀྱི་རྣམ་
བཞག་ཐམས་ཅད་བཞག་པས་མི་ཆོག་པ་དེ་སྲིད་དུ་ཁ་ཅིག་མི་བདེན་ལ་ཁ་ཅིག་བདེན་པའི་རྣམ་དབྱེ་མཛད་དགོས་
ཏེ། བདག་མེད་པའི་ཕྱོགས་རེ་བསྟན་ནས་རིམ་གྱིས་འཁྲིད་དགོས་ལ། རྒྱུ་འབྲས་འཇོག་སའི་གཞི་མེད་ན་ཉི་ཚེ་
བའི་སྟོང་པ་དེ་ཡང་བཞག་ཏུ་མི་རུང་བའི་ཕྱིར་རོ། ། དེའི་ཕྱིར་གང་ཟག་ལ་རང་བཞིན་བཀག་ནས་ཕུང་བོ་ལ་ཕལ་
ཆེར་མ་བཀག་པ་དང་། ཞེས་གསུངས་པའི་ཕྱིར། ཁྱབ་སྟེ། ཕལ་ཆེར་མ་བཀག་ཅེས་པས་ཉུང་ངུ་ཞིག་བདེན་གྲུབ་
བཀག་པར་བསྟན་པའི་ཕྱིར། གཞན་ཡང་ཡིག་ཆར། ཕྱི་རོལ་དོན་གྱི་དབང་དུ་བྱས་པའི་གཟུགས་སོགས་སྐྱེ་མཆེད་
ཡོད་པར་སྟོན་པའི་འདིར་བསྟན་འཁོར་ལོ་དང་པོ་ཆོས་ཅན། དྲང་དོན་གྱི་མདོ་ཡིན་ཏེ། དགོངས་གཞི་དགོས་པ་
དངོས་ཟིན་ལ་གནོད་བྱེད་གསུམ་བསྟན་ནས་སྒྲས་ཟིན་ལས་གཞན་དུ་དོན་དྲང་དགོས་ཀྱི་མདོ་ཡིན་པའི་ཕྱིར། ཞེས་
གསུངས་པའང་དཔྱད་དགོས་ཏེ། ཕྱི་དོན་ཡོད་པར་སྟོན་པའི་འདིར་བསྟན་འཁོར་ལོ་དང་པོ་མེད་པའི་ཕྱིར་ཏེ།
དྲིས་ཞུས་སྐབས་ཀྱི་ཡིག་ཆར། ཡང་ཁ་ཅིག འདིར་བསྟན་འཁོར་ལོ་དང་པོར་གཟུགས་སོགས་ཕྱི་རོལ་དོན་དུ་གྲུབ་
པར་གསུངས། བར་བར་དེ་ལྟར་མ་གྲུབ་པར་གསུངས་ཞེས་སོགས་ཀྱིས་དྲིས་པ་ཞུས་ཟེར་ན། འོ་ན་རང་གི་མཚན་
ཉིད་ཀྱང་བཀའ་སྩལ་ཅེས་བཤད་པ་མི་འཐད་པར་ཐལ། འདིར་བསྟན་འཁོར་ལོ་དང་པོར་གཟུགས་སོགས་རང་
འཛིན་རྟོག་པའི་ཞེན་གཞིར་རང་གི་མཚན་ཉིད་ཀྱིས་གྲུབ་པར་དངོས་སུ་བསྟན་ཀྱང་། ཕྱི་རོལ་དོན་དུ་གྲུབ་པར་
དངོས་སུ་མ་བསྟན་པའི་ཁྱད་པར་མི་འཐད་པའི་ཕྱིར་ཏེ། དྲི་བ་ཞུས་ཚུལ་འཐད་པའི་ཕྱིར། ཞེས་གསུངས་པའི་
ཕྱིར། གཞན་ཡང་ཡིག་ཆར། སྤྱིར་རྣལ་འབྱོར་སྤྱོད་པའི་སྐབས་འདིར་དྲང་དོན་དུ་བཤད་ཚུལ་དུ་མ་ཡོད་དེ།
དགོངས་པ་ཅན་བཞིའི་སྒོ་ནས་དང་། ལྡེམ་དགོངས་བཞིའི་སྒོ་ནས་དང་། སྒྲ་ཇི་བཞིན་པ་ཡིན་མིན་གྱི་སྒོ་ནས་དྲང་
དོན་དུ་འགྲེལ་ཚུལ་ཏེ་གསུམ་ཡོད་པ་དེའི་ཕྱིར། འདི་ཉིད་ལས། དྲང་དོན་དུ་འགྲེལ་ལུགས་ལ་སྒོ་མང་པོ་ཡོད་ཀྱང་།
ཞེས་གསུངས་པའང་དཔྱད་དགོས་ཏེ། དགོངས་པ་ཅན་དང༌། ལྡེམ་དགོངས་དང་། སྒྲ་ཇི་བཞིན་པ་མིན་པའི་སྒོ་

· 366 .
 དྲང་ངེས་རྣམ་འབྱེད་ཀྱི་དོགས་དཔྱོད།
ནས་དྲང་དོན་དུ་འགྲེལ་ཚུལ་གསུམ་པོ་དེ། དྲང་དོན་དུ་འགྲེལ་ལུགས་ལ་སྒོ་མང་པོ་ཡོད་ཀྱང་ཞེས་པའི་སྒོ་མང་པོ་དེ་
མ་ཡིན་པའི་ཕྱིར་ཏེ། དེ་གསུམ་མི་འདྲ་བ་མ་ཡིན་པའི་ཕྱིར་ཏེ། དེ་གསུམ་དོན་གཅིག་ཡིན་པའི་ཕྱིར། དེས་ན་
ལུང་དོན་དངོས་ནི། དྲང་དོན་དུ་འགྲེལ་ཚུལ་ལ་མདོ་སྡེ་དགོངས་འགྲེལ་ལྟར་དྲང་དོན་དུ་འགྲེལ་ཚུལ་དང་། བློ་
གྲོས་མི་ཟད་པའི་མདོ་ལྟར་དྲང་དོན་དུ་འགྲེལ་ཚུལ་གཉིས་དང༌། ཕྱི་མ་དེ་ལའང་དྲང་དོན་དུ་འགྲེལ་ཚུལ་བདུན་
ཡོད་པས། དེ་ལྟ་བུའི་དྲང་དོན་དུ་བཤད་ཚུལ་སྒོ་མང་པོའི་ནང་ནས་རྣལ་འབྱོར་སྤྱོད་པའི་སྐབས་འདིར་འཁོར་ལོ་
དང་པོ་གཉིས་དྲང་དོན་དུ་འགྲེལ་ལུགས་ནི། མདོ་སྡེ་དགོངས་འགྲེལ་ལྟར་སྒྲ་ཇི་བཞིན་པ་མིན་པའི་སྒོ་ནས་དྲང་
དོན་དུ་འགྲེལ་ལུགས་དེ་ཁོ་ན་ཡིན་ཞེས་པ་དེ་ཡིན་པའི་ཕྱིར། གཞན་དུ་ན་འདིར་དྲང་དོན་དུ་འགྲེལ་ལུགས་གསུམ་
ཡོད་ཀྱང་གསུམ་གའི་སྒོ་ནས་དྲང་དོན་དུ་འགྲེལ་བ་ཡིན་ཞེས་པ་ལྟར་འགྱུར་བས། དེ་ལྟར་ན་སྒོ་མང་བོ་ཡོད་ཀྱང་
ཞེས་པའི་ཀྱང་སྒྲ་དོན་མེད་དུ་འགྱུར་ཞིང་། དེ་ཁོ་ན་ལྟར་ཡིན་པར་ཞེས་པའི་ཁོ་ནའི་རྣམ་བཅད་ཀྱང་དོན་མེད་དུ་
ཐལ་བར་འགྱུར་བའི་ཕྱིར་རོ། ། གཞན་ཡང་དཔྱད་པར་བྱ་བའི་གནས་ཕྲན་བུ་མང་ཡང་འདིར་ཆེ་ལོངས་ཙམ་
མདོར་བསྡུས་ཏེ་བཀོད་པ་ཡིན་ནོ། ། སྨྲས་པ། ཐུབ་པའི་གསུང་རབ་ཀུན་གྱི་གནད་བསྡུས་པའི། མདོ་སྔགས་
གཞུང་ལ་ནང་བྱན་ཆུད་པ་ཡི། ། མཁས་དབང་རྣམས་ཀྱི་ལེགས་བཤད་ཆུ་གཏེར་ཆེ། ། རྣམ་དཔྱོད་ཞིབ་མོའི་
མགྱོགས་འགྲོས་བསྲུབས་པ་ལས། ། སྔོན་ཆད་མེད་པའི་ཉིན་བྱེད་དབང་བོ་འཁྲུངས། ། ལུང་རིགས་རྣམ་པར་
དག་པའི་འདབ་བརྒྱའི་ཚལ། ། རྣམ་པར་བཞད་པས་སྐལ་བཟང་བུང་བ་ལ། ། ཕན་བདེའི་དགའ་སྟོན་སྤེལ་བ་
ཤིན་ཏུ་མཚར། ། དེ་ལྟར་བྱས་ པའི་གྲུ་གཟིངས་ ལ་ བརྟེན་ནས། སྙིང་ ནས་ ཐར་འདོད་སྐལ་ བཟང་ སྐྱེ་ རྒུ་
རྣམས། ། ཕྲ་རགས་འཁོར་བའི་རྒྱ་མཚོ་ལས་བརྒལ་ཏེ། རྣམ་གྲོལ་རིན་ཆེན་གླིང་དུ་མྱུར་བགྲོད་ཤོག །
ཅེས་དྲང་ངེས་རྣམ་འབྱེད་ཀྱི་དོགས་དཔྱོད་ལེགས་བཤད་ཀུན་བཏུས་ཞེས་བྱ་བ་འདི་ནི་བཙུན་གཟུགས་རབ་
འབྱམས་མིང་འཛིན ༧ ཡེ་ཤེས་རྒྱ་མཚོས་བྲིས་པ་མངྒལཾ། །
ཨོཾ་སྭཱ་སྟི།
དགེ་ལྡན་ལུགས་བཟང་བཀྲ་ཤིས་འདབ་བརྒྱའི་ཚལ། །
རབ་བཞད་འགྲོ་ཀུན་ཕན་བདེའི་ཟིལ་དངར་ལ། །
སྤྱོད་ཕྱིར་ཆོས་སྡིངས་སྤྲིན་སྔོན་བ་གམ་ལས། །
ཆོས་སྦྱིན་བདུད་རྩིའི་གྲུ་ཆར་འདི་སྤྲོས་སོ། །
སརྦ་མངྒ་ལཾ། །

ཆོས་མངོན་པ་མཛོད་ཀྱི་རྙེད་གཏོང་། • 367 •
༄༅། ། ཆོས་མངོན་མཛོད་ནས་བྱུང་བའི་མིང་གི་རྣམ་གྲངས་
དང་དེ་དག་གི་རྙེད་ཚུལ་སོགས་གསལ་བར་བྱེད་པའི་
རིགས་ལམ་ནོར་བུའི་བང་མཛོད་ཅེས་
བྱ་བ་བཞུགས་སོ། །
༄༅། ། འཇམ་དཔལ་གཞོན་ནུར་གྱུར་བ་ལ་ཕྱག་འཚལ་ལོ། ། ཆོས་མངོན་ཤེས་རབ་ཞེས་སོགས་ཀྱི་སྐབས་ནས་
བསྟན་པའི་ཐོས་བསམ་སྒོམ་གསུམ་གྱི་ཤེས་རབ་དང་སྐྱེས་ཐོབ་ཀྱི་ཤེས་རབ་བཞིའི་ནང་ནས་གཅིག་ཙམ་རྙེད་མ་ཐག་
པ་ཡོད་དེ། བསམ་བྱུང་རང་རྒྱུད་ལ་སྐྱེ་མ་ཐག་དང་། བསྒོམ་བྱུང་ཐོབ་མ་ཐག་པ་དང་གཟུགས་མེད་ནས་གཟུགས་
སུ་སྐྱེས་མ་ཐག་པ་དང་། དེ་བཞིའི་ནང་ནས་གཉིས་ཙམ་རྙེད་མ་ཐག་པ་ཡོད་དེ། གཟུགས་མེད་ནས་འདོད་པའི་ལྷ་
མིགང་རུང་དུ་སྐྱེས་མ་ཐག་པ་ལྟ་བུ་དང༌། གཅིག་ཙམ་དང་ལྡན་པ་ཡོད་དེ་བརྡ་མ་ཤེས་པའི་གང་ཟག་དང་།
གཉིས་ཙམ་དང་ལྡན་པ་ཡོད་དེ། གཟུགས་མེད་རྟེན་ཅན་ལྟ་བུ་དང་། གསུམ་ཙམ་དང་ལྡན་པ་ཡོད་དེ། གཟུགས་
ཀྱི་རྟེན་ཅན་ལྟ་བུ་དང་། བཞི་ཀ་དང་ལྡན་པ་ཡོད་དེ། འདོད་པའི་རྟེན་ཅན་གྱི་འཕགས་པ་དེ་ཡིན་པའི་ཕྱིར།
ཟག་མེད་བཞིའི་ནང་ནས་གཅིག་ཙམ་རྙེད་མ་ཐག་པ་ཡོད་དེ། སྡུག་བསྔལ་ཆོས་བཟོད་ཐོབ་མ་ཐག་པའི་ལམ་
བདེན་གཅིག་ཙམ་དང་། འདོད་ཉོན་དང་པོ་སྤང་མ་ཐག་པའི་སོ་སྐྱེས་དང་། ཆགས་བཅས་པའི་སྡུག་བསྔལ་ཆོས་
ཤེས་ཐོབ་མ་ཐག་པ་སོ་སོར་བརྟག་འགོག་གཅིག་ཙམ་རྙེད། འདོད་པའི་ཆགས་བྲལ་ལས་ཉམས་མ་ཐག་པའི་སོ་
སྐྱེས་བརྟག་འགོག་གཅིག་ཙམ་གཏོང་། བརྟག་འགོག་མ་ཐོབ་པའི་སོ་སྐྱེས་བརྟག་མིན་གཅིག་ཙམ་ལྡན། བརྟག་
འགོག་ཐོབ་པའི་སོ་སྐྱེ་དང་། ཆགས་བཅས་པའི་སྡུག་བསྔལ་ཆོས་བཟོད་པ་གཉིས་ཙམ་ལྡན། འདོད་ཉོན་སྤང་
བའི་སྡུག་བསྔལ་ཆོས་བཟོད་པ། ཆགས་བཅས་པའི་སྡུག་བསྔལ་ཆོས་ཤེས་པ་གསུམ་ཙམ་ལྡན་ནོ། ། ཕུང་བོ་ལྔ་

· 368 . 
ཆོས་མངོན་པ་མཛོད་ཀྱི་རྙེད་གཏོང་།
མས་མ
ལས་གཟུགས་མེད་ནས་ཁམས་འོག་མར་སྐྱེ་ཚེ་གཟུགས་ཕུང་གཅིག་ཙམ་རྙེད། དེ་ལས་ལྡོག་སྟེ་སྐྱེས་པའི་སོ་སྐྱེས་
གཟུགས་ཕུང་གཅིག་ཙམ་གཏོང་། གཟུགས་མེད་སོ་སྐྱེས་ཕྱི་མ་བཞི་ཙམ་དང་ལྡན་ནོ། ། འདོད་པའི་སས་བསྡུས་
ཀྱི་དེ་ལྔ་ལས་གཟུགས་ནས་འདོད་པར་སྐྱེ་ཚེ་གཟུགས་གཅིག་ཙམ་དང་། གཟུགས་མེད་ནས་གཟུགས་སུ་སྐྱེ་ཚེ་ཕྱི་མ་
བཞི་ཙམ་རྙེད། དེ་གཉིས་ལས་ལྡོག་སྟེ་སྐྱེ་ཚེ་གཟུགས་གཅིག་ཙམ་དང་ཕྱི་མ་བཞི་ཙམ་གཏོང་ལ། གཟུགས་དང་
འདོད་པའི་རྟེན་ཅན་གཉིས་རིམ་བཞིན་བཞི་ཙམ་དང་ལྔ་ཀ་དང་ལྡན། གཟུགས་ཀྱི་དེ་ལྔའི་རྙེད་ཚུལ་དང་གཏོང་
ཚུལ་དེ་ལ་དཔགས་ཏེ་ཤེས་པར་བྱའོ། ། མིག་སོགས་དབང་བོ་ལྔ་གཟུགས་སོགས་དོན་ལྔ་རྣམ་རིག་མིན་པའི་
གཟུགས་ཏེ་གཟུགས་ཕུང་བཅུ་གཅིག་ལས་གཅིག་ཙམ་རྙེད་པ་ནི། དབང་བོ་དང་པོ་བཞི་རེ་རེ་ཙམ་ཉམས་པ་སླར་
འདོད་པར་སྐྱེས་མ་ཐག་པ་བཞི་དང་། རྣམ་རིག་མིན་པའི་གཟུགས་ཐོབ་མ་ཐག་པ་དང་ལྔའོ། ། གཉིས་ཙམ་རྙེད་
མ་ཐག་པ་དབང་བོ་དང་པོ་བཞི་ལས་གཉིས་ཙམ་རེ་ཉམས་པ་སླར་འདོད་པར་སྐྱེ་ཚེ་དང་། གཟུགས་ནས་འདོད་
པར་སྐྱེ་ཚེ་དྲི་རོ་གཉིས་རྙེད། གསུམ་ཙམ་རྙེད་མ་ཐག་པ་དབང་བོ་དང་པོ་བཞི་ལས་གསུམ་ཙམ་རེ་ཉམས་པ་སླར་
འདོད་པར་སྐྱེས་ཚེ་དང་། བཞི་ཙམ་རྙེད་པ་དབང་བོ་དང་པོ་བཞི་ཉམས་པ་འདོད་གཟུགས་གང་རུང་དུ་སྐྱེས་ཚེ་
དང་། གཟུགས་མེད་ནས་གཟུགས་སུ་སྐྱེས་ཚེ་སྒྲ་མེད་པར་སྐྱེ་ན་དྲི་རོ་སྒྲ་མ་གཏོགས་པའི་བདུན་རྙེད། སྒྲ་བཅས་སུ་
སྐྱེས་ན་དྲི་རོ་མ་གཏོགས་པའི་བརྒྱད་དང་། གཟུགས་མེད་ནས་འདོད་པར་སྐྱེ་ཚེ་བཅུ་གཅིག་རྙེད། འདོད་པའི་སོ་
སྐྱེ་དབང་བོ་ཚང་བ་གཟུགས་མེད་དུ་སྐྱེ་ཚེ་བཅུ་གཅིག་དང་། དེ་འདྲ་བའི་འཕགས་པ་དང་། མིག་དབང་ཙམ་
ཉམས་པ་གཟུགས་མེད་དུ་སྐྱེ་ཚེ་བཅུ་དང་། གཟུགས་ཀྱི་སོ་སྐྱེ་གཟུགས་མེད་དུ་སྐྱེས་ཚེ་དྲི་རོ་མ་གཏོགས་པ་དགུ་དང་།
མིག་ཙམ་ཉམས་པའི་འདོད་པའི་འཕགས་པ་དང་། མིག་རྣ་ཙམ་ཉམས་པའི་འདོད་པའི་སོ་སྐྱེ་གཟུགས་མེད་དུ་སྐྱེ་
ཚེ་དེ་གཉིས་མ་གཏོགས་པ་དགུ་དང་། གཟུགས་ཀྱི་འཕགས་པ་གཟུགས་མེད་དུ་སྐྱེ་ཚེ་དྲི་རོ་རྣམ་རིག་མིན་པ་མ་
གཏོགས་པའི་བརྒྱད་དང་། དབང་བོ་དང་པོ་བཞི་ཉམས་པའི་སོ་སྐྱེས་གཟུགས་མེད་དུ་སྐྱེ་ཚེ་དོན་ལྔ་དང་ལུས་
དབང་སྟེ་དྲུག་གཏོང་། བཞི་ཙམ་མན་ཆད་གཏོང་བ་དང་། རྙེད་ཚུལ་དེ་ལ་དཔགས་ཏེ་ཤེས་པར་བྱའོ། ། ལྡན་
ཚུལ་གོ་སླ། འབྱུང་བ་བཞི་ལྕི་ཡང་གཉིས་འཇམ་རྩུབ་གཉིས་བཀྲེས་སྐོམ་གཉིས་གྲང་བ་སྟེ་རེག་བྱ་བཅུ་གཅིག་ལས།
གཟུགས་ནས་འདོད་པར་སྐྱེ་ཚེ་བཀྲེས་སྐོམ་གཉིས་ཙམ་རྙེད། གཟུགས་མེད་ནས་གཟུགས་སུ་སྐྱེ་ཚེ་དེ་གཉིས་མ་
གཏོགས་པའི་དགུ་རྙེད། གཟུགས་མེད་ནས་འདོད་པར་སྐྱེ་ཚེ་བཅུ་གཅིག་རྙེད་ལ། དེ་ལས་ལྡོག་སྟེ་སྐྱེ་ཚེ་གཉིས་
དང་དགུ་དང་བཅུ་གཅིག་གཏོང་ཞིང་། ལྡན་ཚུལ་གོ་སླ། ཚོར་འདུ་འདུ་བྱེད་གསུམ་འདུས་མ་བྱས་གསུམ་རྣམ་
རིག་མིན་པའི་གཟུགས་ཏེ་ཆོས་ཁམས་བདུན་ལས། རྣམ་རིག་མིན་པའི་གཟུགས་ཐོབ་མ་ཐག་པའི་འདོད་པའི་སོ་
སྐྱེས་དང་། གཟུགས་མེད་ནས་གཟུགས་སུ་སྐྱེ་ཚེ་རྣམ་རིག་མིན་པའི་གཟུགས་གཅིག་ཙམ་རྙེད། འཕགས་པ་ཆོས་

ཆོས་མངོན་པ་མཛོད་ཀྱི་རྙེད་གཏོང་། •369 •
ཤེས་ཐོབ་ཚེ་དང་། སོ་སྐྱེ་འདོད་ཉོན་དང་པོ་སྤང་ཚེ་བརྟག་འགོག་གཅིག་ཙམ་རྙེད། འདོད་ཉོན་དང་པོ་སྤང་བའི་
སོ་སྐྱེས་དེ་ལས་ཉམས་ཚེ་དེ་གཅིག་ཙམ་གཏོང་ལ། ལྡན་ཚུལ་གོ་སླ། རྣམ་ཤེས་དྲུག་ཡིད་ཁམས་ཏེ་རྣམ་ཤེས་ཀྱི་
ཁམས་བདུན་ལས། བསམ་གཏན་ཕྱི་མ་གསུམ་གྱི་རྟེན་ལ་མིག་རྣ་ལུས་ཀྱི་རྣམ་ཤེས་རེ་རེ་ཙམ་མངོན་དུ་བྱས་པས་དེ་
རེ་རེ་གཅིག་ཙམ་རྙེད། དང་པོ་ནས་འདོད་པར་སྐྱེ་ཚེ་སྣ་ལྕེའི་དེ་གཉིས་ཙམ་དང་། གཟུགས་མེད་ནས་དང་པོར་སྐྱེ་
ཚེ་མིག་རྣ་ལུས་ཀྱི་དེ་གསུམ་ཙམ་དང་། གཟུགས་མེད་ནས་འདོད་པར་སྐྱེ་ཚེ་དབང་ཤེས་ལྔ་ཙམ་རྙེད་དོ། ། དེ་
བདུན་གྱི་གཏོང་ཚུལ་ལྡན་ཚུལ་དེ་ལ་དཔགས་ཏེ་ཤེས་བར་བྱའོ། ། གཟུགས་སོགས་ཡུལ་གྱི་ཁམས་དྲུག མིག་
སོགས་དབང་བོའི་ཁམས་དྲུག མིག་གི་རྣམ་ཤེས་སོགས་རྣམ་ཤེས་ཀྱི་དྲུག་སྟེ་ཁམས་བཅོ་བརྒྱད་ལས། གཅིག་ཙམ་
རྙེད་པ་ནས་གསུམ་ཙམ་རྙེད་པའི་བར་ནི་དབང་བོ་དང་པོ་བཞི་ལས་གཅིག་ཙམ་ཉམས་པ་ནས་གསུམ་ཙམ་ཉམས་
པའི་བར་རྣམས་སླར་འདོད་གཟུགས་གང་རུང་དུ་སྐྱེ་མ་ཐག་པ་རྣམས་དང་། དབང་བོ་དང་པོ་བཞི་ཉམས་པས་
འདོད་གཟུགས་གང་རུང་སྐྱེ་ཚེ་དེ་བཞི་དང་། དང་པོ་ནས་འདོད་པར་སྐྱེ་ཚེ་དྲི་རོ་གཉིས་སྣ་ལྕེ་གཉིས་ཀྱི་རྣམ་ཤེས་ཏེ་
བཞི་རྙེད། བསམ་གཏན་མཐའ་མ་གསུམ་ ནས་ འདོད་པར་སྐྱེ་ཚེ་དབང་ཤེས་ལྔ་དྲི་རོ་གཉིས་ཏེ་བདུན་རྙེད།
གཟུགས་མེད་ནས་བསམ་གཏན་མཐའ་མ་གསུམ་དུ་སྐྱེ་ཚེ་དྲི་རོ་ལས་གཞན་གཟུགས་ཅན་བརྒྱད་རྙེད། གཟུགས་
མེད་ནས་དང་པོར་སྐྱེ་ཚེ་དྲི་རོ་ལས་གཞན་གཟུགས་ཅན་བརྒྱད་མིག་རྣ་ལུས་ཀྱི་རྣམ་ཤེས་གསུམ་སྟེ་བཅུ་གཅིག་རྙེད།
གཟུགས་མེད་ནས་འདོད་པར་སྐྱེ་ཚེ་ཁམས་མཐའ་མ་གསུམ་ལས་གཞན་བཅོ་ལྔ་རྙེད། གཟུགས་མེད་རྟེན་ཅན་
རྣམས་ཁམས་མཐའ་མ་གསུམ་ཙམ་དང་ལྡན། བསམ་གཏན་མཐའ་མ་གསུམ་དུ་སྐྱེ་མ་ཐག་པ་དབང་ཤེས་ལྔ་དྲི་རོ་
གཉིས་ལས་གཞན་བཅུ་གཅིག་དང་ལྡན། བསམ་གཏན་མཐའ་མ་གསུམ་གྱི་རྟེན་ལ་མིག་རྣ་ལུས་ཀྱི་རྣམ་ཤེས་རེ་རེ་
མངོན་དུ་བྱས་པས་བཅུ་གཅིག་གི་སྟེང་དུ་དེ་རེ་རེ་བསྣན་པའི་བཅུ་གཉིས་ལྡན། བསམ་གཏན་དང་པོ་བ་སྣ་ལྕེའི་
རྣམ་ཤེས་དང་དྲི་རོ་གཉིས་ལས་གཞན་བཅུ་བཞི་ལྡན། དབང་བོ་དང་པོ་བཞི་ཙམ་ཉམས་པ་དང་མངལ་གྱི་གནས་
སྐབས་དང་པོའི་ཚེ་དབང་བོ་དང་པོ་བཞི་ལས་གཞན་བཅུ་བཞི་ལྡན། དབང་བོ་དང་པོ་བཞི་ཡི་གསུམ་ཙམ་ཉམས་
པ་དང་། གཉིས་ཙམ་ཉམས་པ་དང་། གཅིག་ཙམ་ཉམས་པའི་འདོད་པ་བ་རིམ་བཞིན་བཅོ་ལྔ་བཅུ་དྲུག་བཅུ་
བདུན་ཙམ་ལྡན་ནོ། ། འདོད་པའི་བར་སྲིད་དང་སྐྱེ་སྲིད་གཉིས་དབང་བོ་ཀུན་ཚང་བཅོ་བརྒྱད་དང་ལྡན་ནོ། །
དབང་བོ་དང་པོ་བཞིའི་གཅིག་ཙམ་དང་གཉིས་ཙམ་དང་གསུམ་ཙམ་ཉམས་ཚེ་དེ་གཅིག་ཙམ་དང་གཉིས་ཙམ་དང་
གསུམ་ཙམ་གཏོང་། དང་པོ་ནས་མཐའ་མ་གསུམ་དུ་སྐྱེ་ཚེ་དབང་ཤེས་གསུམ་གཏོང་། དབང་བོ་དང་པོ་བཞི་ཙམ་
ཉམས་ཚེ་བཞི་དང་། འདོད་པ་ནས་དང་པོར་སྐྱེ་ཚེ་སྣ་ལྕེ་རྣམ་ཤེས་དང་དྲི་རོ་བཞི་ཙམ་གཏོང་། འདོད་པ་ནས་
བསམ་གཏན་མཐའ་མ་གསུམ་དུ་སྐྱེ་ཚེ་དབང་ཤེས་ལྔ་དྲི་རོ་གཉིས་ཏེ་བདུན་ཙམ་གཏོང་། བསམ་གཏན་མཐའ་མ་

• 370 • ཆོས་མངོན་པ་མཛོད་ཀྱི་རྙེད་གཏོང་།
གསུམ་ནས་གཟུགས་མེད་དུ་སྐྱེ་ཚེ་དབང་བོ་ལྔ་གཟུགས་སྒྲ་རེག་གསུམ་སྟེ་བརྒྱད་གཏོང་། བསམ་གཏན་དང་པོ་
ནས་གཟུགས་མེད་དུ་སྐྱེ་ཚེ་དབང་བོ་ལྔ་མིག་རྣ་ལུས་ཀྱི་དབང་ཤེས་གསུམ་གཟུགས་སྒྲ་རེག་གསུམ་སྟེ་བཅུ་གཅིག་
གཏོང་། འདོད་པ་ནས་གཟུགས་མེད་དུ་སྐྱེ་ཚེ་ཁམས་མཐའ་མ་གསུམ་ལས་གཞན་བཅོ་ལྔ་གཏོང་། ཁམས་བཅོ་
བརྒྱད། འབྱུང་བཞི། ནམ་མཁའ། རྣམ་ཤེས་ཀྱི་ཁམས་དྲུག འདོད་ཆགས་གནོད་སེམས་རྣམ་འཚེ་ངེས་འབྱུང་
གནོད་མེད་རྣམ་པར་མི་འཚེ་བའི་ཁམས་དྲུག སྡུག་བསྔལ་བདེ་བ་ཡིད་མི་བདེ་ཡིད་བདེ་བཏང་སྙོམས་མ་རིག་པ་
དྲུག ཚོར་བ་འདུ་ཤེས་འདུ་བྱེད་རྣམ་ཤེས་བཞི། འདོད་གཟུགས་གཟུགས་མེད་གསུམ། གཟུགས། གཟུགས་
མེད། འགོག་པ་གསུམ། འདས་མ་འོང་ད་ལྟར་གསུམ། དམན་པ་གྱ་ནོམ་བར་མ་གསུམ། དགེ་མི་དགེ་ལུང་མ་
བསྟན་གསུམ། སློབ་པ་དང་མི་སློབ་པ་དང་གཉིས་ཀ་མིན་པ་གསུམ། ཟག་བཅས་ཟག་མེད་གཉིས། འདུས་བྱས་
འདུས་མ་བྱས་ཀྱི་ཁམས་གཉིས། རྟགས་སྣོལ་ཅན་ནི་བཤད་ཟིན་དང་། ཐིག་རྟགས་ཅན་ནི་ད་ལྟར་བ་བཤད་པ་
དང་། རྟགས་མེད་རྣམས་ནི་འཆད་གྱུར་སྟེ། ཁམས་རེ་གཉིས་ལས། གསུམ་པ་ནས་གཉིས་པར་སྐྱེ་ཚེ་ཡིད་བདེ་
གཅིག་ཙམ་དང་། བཞི་བ་ནས་གཉིས་པར་སྐྱེ་ཚེ་བདེ་བ་ཡིད་བདེ་གཉིས་ཙམ་དང་། གཟུགས་མེད་ཉོན་མོངས་
ཀྱིས་དགྲ་བཅོམ་ཉམས་ཚེ་སློབ་དང་མ་རིག་གཉིས་འདོད་ཆགས་དང་གསུམ་རྙེད། དབང་བོ་དང་པོ་བཞི་ལས་
གཉིས་ཉམས་པ་བར་སྲིད་དུ་སྐྱེ་ཚེ་དེ་གཉིས་ཙམ་རྙེད། དེ་བཞི་ལས་གསུམ་ཙམ་ཉམས་པས་འདོད་པར་སྐྱེ་ཚེ་
གསུམ་ཙམ་རྙེད། དགེ་རྩ་མཚམས་སྦྱོར་ཚེ་དགེ་བ་དང་ངེས་འབྱུང་གནོད་མེད་རྣམ་པར་མི་འཚེ་བ་བཞི་དང་།
དབང་བོ་དང་པོ་བཞི་ཉམས་པས་འདོད་པར་སྐྱེ་ཚེ་དེ་བཞི་ཙམ་རྙེད་དོ། ། བཞི་བ་ནས་དང་པོར་སྐྱེ་ཚེ་དབང་ཤེས་
གསུམ་དང་བདེ་བ་ཡིད་བདེ་ལྔ་རྙེད། འདོད་པའི་ཆགས་བྲལ་ཉམས་ཚེ་གནོད་སེམས་རྣམ་འཚེ་ཡིད་མི་བདེ་བ་
གསུམ་མམ་བཞི་རྙེད། འདོད་ཉོན་གྱིས་དགྲ་བཅོམ་ཉམས་ཚེ་སློབ་དང་མ་རིག་སྔར་གྱི་བཞི་སྟེ་དྲུག་རྙེད་དོ། །
དང་པོ་ནས་འདོད་པར་སྐྱེ་ཚེ་སྣ་ལྕེའི་རྣམ་ཤེས་དྲི་རོ་གནོད་སེམས་རྣམ་འཚེ་སྡུག་བསྔལ་ཡིད་མི་བདེ་མི་དགེ་བ་
དགུའམ་འདོད་ཆགས་དང་བཅུ་རྙེད་དོ། ། འདིས་བཅུ་རྙེད་ཞེས་པ་ནི་འདོད་ཆགས་འདོད་པའི་སས་བསྡུས་ཡིན་
པའི་དབང་དུ་བྱས་སྟེ། འོག་མ་རྣམས་ལ་ཡང་ཤེས་པར་བྱའོ། ། གཉིས་པ་དང་གསུམ་པ་དང་བཞི་བ་ནས་འདོད་
པར་སྐྱེ་ཚེ་རིམ་བཞིན་དབང་ཤེས་ལྔ་དྲི་རོ་མི་དགེ་བ་གནོད་སེམས་རྣམ་འཚེ་སྟེ་མི་དགེ་བ་གསུམ། སྡུག་བསྔལ་ཡིད་
མི་བདེ་བཅུ་གཉིས་དང་། ཡིད་བདེ་དང་བཅུ་གསུམ་དང་བདེ་བ་དང་བཅུ་བཞི་རྙེད་དོ། ། གཟུགས་མེད་ནས་
བཞི་བ་དང་གསུམ་པ་དང་གཉིས་པར་སྐྱེ་ཚེ་རིམ་བཞིན་དབང་བོ་ལྔ་གཟུགས་སྒྲ་རེག་གསུམ་འབྱུང་བཞི་ནམ་མཁའི་
ཁམས་གཟུགས་ཁམས་གསུམ་འདོད་ཁམས་གཉིས་ཏེ་བཅོ་བརྒྱད་དང་བདེ་བ་དང་བཅུ་དགུ་དང་ཡིད་བདེ་དང་ཉི་
ཤུ་རྙེད་དོ། །གཟུགས་མེད་ནས་དང་པོར་སྐྱེ་ཚེ་སྔར་གྱི་ཉི་ཤུ་དང་། མིག་རྣ་ལུས་ཀྱི་རྣམ་ཤེས་ཏེ་ཉེར་གསུམ་རྙེད་

ཆོས་མངོན་པ་མཛོད་ཀྱི་རྙེད་གཏོང་། • 371 •
དོ། ། གཟུགས་མེད་ནས་འདོད་པར་སྐྱེ་ཚེ་སྔར་གྱི་གསུམ་དང་སྣ་ལྕེའི་རྣམ་ཤེས་དྲི་རོ་སྡུག་བསྔལ་ཡིད་མི་བདེ་
གནོད་སེམས་རྣམ་འཚེ་མི་དགེ་བ་སྟེ་སོ་གཉིས་རྙེད། གཟུགས་མེད་སོ་སྐྱེ་དེ་ཁམས་མཐའ་མ་གསུམ་རྣམ་ཤེས།
ངེས་འབྱུང་གནོད་མེད་མི་འཚེ་བཏང་སྙོམས་མ་རིག་ཚོར་སོགས་བཞི་གཟུགས་མེད་གསུམ་འགོག་པ་དུས་གསུམ་
དགེ་བ་ལུང་མ་བསྟན་སློབ་མི་སློབ་གང་ཡང་མིན་པ་འདུས་བྱས་འདུས་མ་བྱས་ཟག་བཅས་ཟག་མེད་འདོད་ཆགས་སྟེ་
ཉེར་བརྒྱད་ཙམ་ལྡན། གཟུགས་མེད་དགྲ་བཅོམ་པ་དེ། མ་རིག་འདོད་ཆགས་མ་གཏོགས་སྔར་གྱི་ཉེར་དྲུག་དང་
བདེ་བ་ཡིད་བདེ་མི་སློབ་སྟེ་ཉེར་དགུ་ལྡན། གཟུགས་མེད་སློབ་པས་མི་སློབ་ལས་གཞན་ཉེར་བརྒྱད་དང་། འདོད་
ཆགས་མ་རིག་སློབ་པ་སྟེ་སོ་གཅིག་དང་། བཞི་བའི་རྟེན་ཅན་གྱི་སོ་སྐྱེ་དེ་སྔར་གྱི་ཉེར་བརྒྱད་ཀྱི་སྟེང་དབང་བོ་ལྔ་
གཟུགས་སྒྲ་རེག་གསུམ་འབྱུང་བཞི་ནམ་མཁའ་གཟུགས་ཁམས་གསུམ་འདོད་ཁམས་གཉིས་ཏེ་ཞེ་དྲུག་ལྡན། མིག་
ཤེས་མངོན་དུ་བྱས་པའི་བཞི་བའི་སོ་སྐྱེ་ཏེ་དེ་དང་སྔར་གྱི་ཞེ་དྲུག་དང་ཞེ་བདུན་ལྡན། མིག་ཤེས་མ་ཐོབ་པའི་བཞི་
བའི་དགྲ་བཅོམ་པས་འདོད་ཆགས་མ་རིག་མིག་ཤེས་ལས་གཞན་སྔར་གྱི་ཞེ་བཞི་དང་བདེ་བ་ཡིད་བདེ་མི་སློབ་སྟེ་ཞེ་
བདུན་ལྡན། གཟུགས་མེད་ནས་གསུམ་པར་སྐྱེས་མ་ཐག་པའི་སོ་སྐྱེ་སྔར་གྱི་ཞེ་དྲུག་དང་བདེ་བ་སྟེ་ཞེ་བདུན་ལྡན།
སོ་སྐྱེས་དེ་ནས་གཉིས་པར་སྐྱེ་ཚེ་དབང་ཤེས་དོར་བའི་སྔར་གྱི་ཞེ་དྲུག་དང་བདེ་བ་ཡིད་བདེ་ཞེ་བརྒྱད་ལྡན། དབང་
ཤེས་གསུམ་པོ་གང་རུང་མངོན་དུ་བྱེད་པའི་གཉིས་པའི་སོ་སྐྱེ་དེ་དབང་ཤེས་དེ་དང་ཞེ་དགུ་ལྡན། དབང་ཤེས་ཐོབ་
པའི་བཞི་བའི་དགྲ་བཅོམ་དེ་ཞེ་བརྒྱད་ལྡན། དབང་ཤེས་མ་ཐོབ་པའི་ཕྱི་མ་གསུམ་གྱི་སློབ་པ་སྔར་གྱི་ཞེ་དྲུག་གི་སྟེང་
དུ་བདེ་བ་ཡིད་བདེ་སློབ་པ་སྟེ་ཞེ་དགུ་ལྡན། སོ་སྐྱེ་གཉིས་པར་སྐྱེ་ཚེ་དང་སློབ་པས་གཉིས་པའི་རྟེན་ལ་དབང་ཤེས་
མངོན་དུ་བྱས་ཚེ་ཡིད་བདེ་དང་ཞེ་དགུ་དང་དབང་ཤེས་དང་ལྔ་བཅུ་ལྡན། དབང་ཤེས་ཐོབ་པའི་བསམ་གཏན་ཕྱི་
མ་གསུམ་གྱི་སློབ་པས་སྔར་གྱི་ཞེ་དྲུག་གི་སྟེང་དུ་བདེ་བ་ཡིད་བདེ་དབང་ཤེས་སློབ་པ་དེ་ལྔ་བཅུ་ལྡན། དང་པོའི་སོ་
སྐྱེ་དེ་སྔར་གྱི་ཞེ་དྲུག་དང་བདེ་བ་ཡིད་བདེ་དབང་ཤེས་གསུམ་ང་གཅིག་ལྡན། དང་པོའི་རྟེན་ཅན་གྱི་དགྲ་བཅོམ་པ་
འདོད་ཆགས་མ་རིག་མ་གཏོགས་པའི་ཞེ་བཞི་དང་བདེ་བ་ཡིད་བདེ་དབང་ཤེས་གསུམ་མི་སློབ་པ་ལྔ་བཅུ་ལྡན།
དང་པོའི་སློབ་པ་སྔར་གྱི་ཞེ་དྲུག་དང་བདེ་བ་ཡིད་བདེ་དབང་ཤེས་གསུམ་སློབ་པ་སྟེ་ང་གཉིས་ལྡན། དབང་བོ་དང་
པོ་བཞི་ཉམས་པའི་དགེ་རྩ་ཆད་པ་དེ་ངེས་འབྱུང་མི་འཚེ་སློབ་མི་སློབ་དགེ་བ་གནོད་མེད་དྲུག་དང་དབང་བོ་དང་པོ་
བཞི་སྟེ་བཅུ་ལས་གཞན་ང་གཉིས་ལྡན། དབང་བོ་གསུམ་ཙམ་ཉམས་པ་དང་གཉིས་ཙམ་དང་གཅིག་ཙམ་དང་མ་
ཉམས་པའི་དེ་ནི་རིམ་བཞིན་ང་གསུམ་དང་ངོ་བཞི་དང་ང་ལྔ་དང་ང་དྲུག་ལྡན་ནོ། ། འདོད་པའི་དགྲ་བཅོམ་པ་
འདོད་ཆགས་མ་རིག་ཡིད་མི་བདེ་སློབ་གནོད་སེམས་རྣམ་འཚེ་དེ་དྲུག་ལས་གཞན་ང་དྲུག་ལྡན། མིག་སོགས་དང་
པོ་བཞི་ཉམས་པའི་འདོད་པའི་སོ་སྐྱེ་དེ་དེ་བཞི་དང་སློབ་མི་སློབ་དྲུག་ལས་གཞན་པའི་ང་དྲུག་ལྡན། འདོད་པ་ལ་

•372 • ཆོས་མངོན་པ་མཛོད་ཀྱི་རྙེད་གཏོང་།
ཆགས་བྲལ་བྱས་མ་ཐག་པའི་སོ་སྐྱེ་སློབ་མི་སློབ་ཡིད་མི་བདེ་གནོད་སེམས་རྣམ་འཚེ་མ་གཏོགས་པའི་ང་བདུན་ལྡན།
དེ་འདྲ་བའི་འདོད་པའི་སློབ་པ་སློབ་པའི་ཁམས་དང་ང་བརྒྱད་ལྡན། མིག་རྣ་གཉིས་ཉམས་པའི་སོ་སྐྱེ་དང་མིག་
གཅིག་ཙམ་ཉམས་པའི་དེ་དང་དབང་བོ་ཀུན་ཚང་བའི་དགེ་ལྡན་སོ་སྐྱེ་རྣམས་རིམ་བཞིན་ང་བརྒྱད་དང་ང་དགུ་དང་
དྲུག་ཅུ་དང་ལྡན། འདོད་པའི་སློབ་པ་དབང་བོ་ཚང་བ་རེ་གཅིག་དང་ལྡན་ནོ། ། བསམ་གཏན་གཉིས་པ་ནས་
གསུམ་པ་དང་གསུམ་པ་ནས་བཞི་བར་སྐྱེ་ཚེ་ཡིད་བདེ་དང་བདེ་དབང་གཅིག་ཙམ་གཏོང་བ་སོགས་མཐའ་ཡས་
སོ། ། གཉིས་པ་ནས་བཞི་བར་སྐྱེ་ཚེ་བདེ་བ་ཡིད་བདེ་གཉིས་ཙམ་གཏོང་། འདོད་ཉོན་སྤང་ཚེ་ཡིད་མི་བདེ་རྣམ་
འཚེ་གནོད་སེམས་གསུམ་གཏོང་། དགྲ་བཅོམ་ཐོབ་ཚེ་འདོད་ཆགས་སློབ་པ་མ་རིག་གསུམ་ཙམ་གཏོང་། དང་པོ་
ནས་གཉིས་པར་སྐྱེ་ཚེ་དབང་ཤེས་གསུམ་ཙམ་གཏོང་། དགེ་རྩ་ཆད་པའི་ཚེ་དགེ་བ་མི་འཚེ་བ་ངེས་འབྱུང་གནོད་
མེད་བཞི་གཏོང་། འདོད་པ་ནས་དང་པོར་སྐྱེ་ཚེ་དྲི་རོ་གཉིས་སྣ་ལྕེའི་གཉིས་རྣམ་ཤེས་མི་དགེ་བ་སྡུག་བསྔལ་དྲུག་
ཙམ་གཏོང་། འདོད་པ་ནས་གཉིས་པར་སྐྱེ་མ་ཐག་པའི་སྐྱེ་འཕགས་གཉིས་དང་དེ་ནས་ཕྱི་མ་གཉིས་སུ་སྐྱེ་བའི་
འཕགས་པས་སྔར་གྱི་དྲུག་དང་དབང་ཤེས་གསུམ་སྟེ་དགུ་གཏོང་། སོ་སྐྱེ་འདོད་པ་ནས་གསུམ་པ་དང་བཞི་བར་སྐྱེ་
ཚེ་ཡིད་བདེ་དང་བཅུ་དང་བདེ་བ་དང་བཅུ་གཅིག་གཏོང་། འཕགས་པ་གཉིས་པ་དང་གསུམ་པ་ནས་གཟུགས་
མེད་དུ་སྐྱེས་པ་དང་། བཞི་བ་ནས་གཟུགས་མེད་དུ་སྐྱེས་པའི་སྐྱེ་འཕགས་གཉིས་ཀྱིས་དབང་བོ་ལྔ་གཟུགས་སྒྲ་རེག་
གསུམ་འབྱུང་བཞི་ནམ་མཁའི་ཁམས་འདོད་ཁམས་གཉིས་གཟུགས་ཁམས་གསུམ་སྟེ་བཅོ་བརྒྱད་གཏོང་། སོ་སྐྱེའི་
གསུམ་པ་དང་གཉིས་པ་ནས་གཟུགས་མེད་དུ་སྐྱེ་ཚེ་རིམ་བཞིན་བདེ་བ་དང་བཅུ་དགུ་དང་བདེ་བ་ཡིད་བདེ་གཉིས་
དང་ཉི་ཤུ་གཏོང་། འཕགས་པ་དང་པོ་ནས་གཟུགས་མེད་དུ་སྐྱེ་ཚེ་སྔར་གྱི་བཅོ་བརྒྱད་དང་དབང་ཤེས་གསུམ་སྟེ་
ཉེར་གཅིག་གཏོང་། སོ་སྐྱེ་དང་པོ་ནས་གཟུགས་མེད་དུ་སྐྱེ་ཚེ་སྔར་གྱི་ཉི་ཤུ་དང་དབང་ཤེས་གསུམ་སྟེ་ཉེར་གསུམ་
གཏོང་། འཕགས་པ་འདོད་པ་ནས་གཟུགས་མེད་དུ་སྐྱེ་ཚེ་གཟུགས་ཅན་བཅུ་དབང་ཤེས་ལྔ་འབྱུང་བཞི་ནམ་མཁའི་
ཁམས་དང་། གཟུགས་ཁམས་གསུམ་འདོད་ཁམས་གཉིས་སྡུག་བསྔལ་མི་དགེ་བ་སྟེ་ཉེར་བདུན་དང༌། སོ་སྐྱེ་
འདོད་པ་ནས་གཟུགས་མེད་དུ་སྐྱེ་ཚེ་སྔར་གྱི་ཉེར་བདུན་དང་བདེ་བ་ཡིད་བདེ་ཉེར་དགུ་གཏོང་། དབང་ཤེས་ལྔ་
དང་རྟོག་བཅས་དཔྱོད་ཀྱི་ཁམས་མཐའ་མ་གསུམ་སྟེ་རྟོག་བཅས་དཔྱོད་བཅས་ཀྱི་ཁམས་བརྒྱད་ལས། བསམ་
གཏན་ཕྱི་མ་གསུམ་གྱི་རྟེན་ལ་དབང་ཤེས་མངོན་དུ་བྱས་ཚེ་གཅིག་ཙམ་རྙེད། དང་པོ་ནས་འདོད་པར་སྐྱེ་ཚེ་སྣ་ལྕེ་
རྣམ་ཤེས་གཉིས་ཙམ་རྙེད། བསམ་གཏན་མཐའ་མ་གསུམ་ལས་དང་པོར་སྐྱེ་ཚེ་དབང་ཤེས་གསུམ་ཙམ་རྙེད།
གཟུགས་མེད་ནས་བཞི་བར་སྐྱེ་ཚེ་ཁམས་མཐའ་མ་གསུམ་རྙེད། བསམ་གཏན་ཕྱི་མ་གསུམ་ནས་འདོད་པར་སྐྱེ་ཚེ་
དབང་ཤེས་ལྔ་ཙམ་རྙེད། གཟུགས་མེད་ནས་དང་པོར་སྐྱེ་ཚེ་དབང་ཤེས་གསུམ་ཁམས་མཐའ་མ་གསུམ་སྟེ་དྲུག་ཙམ་

ཆོས་མངོན་པ་མཛོད་ཀྱི་རྙེད་གཏོང་། •373 •
རྙེད། གཟུགས་མེད་ནས་འདོད་པར་སྐྱེ་ཚེ་བརྒྱད་པོ་རྙེད་དོ། ། དབང་ཤེས་མ་ཐོབ་པའི་བསམ་གཏན་ཕྱི་མ་
གསུམ་པོ་ཁམས་མཐའ་མ་གསུམ་ལྡན། དེར་དབང་ཤེས་མངོན་དུ་བྱེད་ཚེ་བཞི་ལྡན། བསམ་གཏན་དང་པོ་པར་
དྲུག་ལྡན། འདོད་པ་བ་བརྒྱད་ལྡན་ནོ། ། བསམ་གཏན་མཐའ་མ་གསུམ་གྱིས་དབང་ཤེས་གཏོང་ཚེ་གཅིག་ཙམ་
གཏོང་། འདོད་པ་ནས་དང་པོར་སྐྱེ་ཚེ་སྣ་ལྕེའི་རྣམ་ཤེས་གཉིས་ཙམ་དང་། དང་པོ་ནས་ཕྱི་མ་གསུམ་དང་ཕྱི་མ་
གསུམ་ནས་གཟུགས་མེད་དུ་སྐྱེ་ཚེ་རིམ་བཞིན་དབང་ཤེས་གསུམ་དང་ཁམས་མཐའ་མ་གསུམ་གཏོང་། འདོད་པ་
ནས་མཐའ་མ་གསུམ་དུ་སྐྱེ་ཚེ་དབང་ཤེས་ལྔ་གཏོང་། དང་པོ་ནས་གཟུགས་མེད་དུ་སྐྱེ་ཚེ་དེ་དྲུག་དང་། འདོད་པ་
ནས་གཟུགས་མེད་དུ་སྐྱེ་ཚེ་བརྒྱད་པོ་གཏོང་ངོ༌། ། མིག་སོགས་དབང་བོ་དྲུག ཚོར་བ་ལྔ། དད་སོགས་ལྔ། དྲི་
མེད་ཀྱི་དབང་བོ་གསུམ། ཕོ་མོའི་དབང་བོ་གཉིས། སྲོག་དབང་སྟེ་དབང་བོ་ཉེར་གཉིས་ལས། མཐོང་སྒོམ་མི་
སློབ་ལམ་ཐོབ་ཚེ་དྲི་མེད་ཀྱི་དབང་བོ་གསུམ་པོ་རེ་རྙེད། གཞན་ཡང་མང་། འདོད་ཉོན་གྱིས་དགྲ་བཅོམ་ཉམས་ཚེ་
ཡིད་མི་བདེ་ཀུན་ཤེས་བ་གཉིས་ཙམ་རྙེད། དང་པོ་ནས་འདོད་པའི་ཕོར་སྐྱེ་ཚེ་སྡུག་བསྔལ་ཡིད་མི་བདེ་ཕོ་དབང་
གསུམ་རྙེད། མོ་ལའང་འདྲ། བཞི་བ་ནས་འདོད་པའི་མཚན་མེད་དུ་སྐྱེ་ཚེ་བཏང་སྙོམས་ལས་གཞན་པའི་ཚོར་བ་
བཞི་ཙམ་རྙེད། དགེ་རྩ་མཚམས་སྦྱོར་ཚེ་དད་སོགས་ལྔ་རྙེད། གཟུགས་མེད་ནས་གསུམ་པར་སྐྱེ་ཚེ་དབང་བོ་ལྔ་
བདེ་བ་སྟེ་དྲུག་རྙེད། དེ་ནས་དང་པོ་གཉིས་སུ་སྐྱེ་ཚེ་བདུན་རྙེད། གཟུགས་མེད་ནས་འདོད་པའི་མཚན་མེད་དུ་སྐྱེ་
ཚེ་བཏང་སྙོམས་མིན་པའི་ཚོར་བ་བཞི་དང་དབང་བོ་ལྔ་སྟེ་དགུ་རྙེད། གཟུགས་མེད་ནས་འདོད་པའི་ཕོར་སྐྱེ་ཚེ་དེ་
དགུ་དང་ཕོ་དབང་སྟེ་བཅུ་རྙེད། མོའང་འདྲ། གཟུགས་མེད་སོ་སྐྱེ་དད་སོགས་ལྔ། སྲོག་ཡིད་བཏང་སྙོམས་
གསུམ་སྟེ་བརྒྱད་དང་། དགེ་རྩ་ཆད་པའི་མེར་མེར་བོ་ཚོར་བ་ལྔ་སྲོག་ཡིད་ལུས་བརྒྱད་དང་ལྡན། དབང་བོ་དང་པོ་
བཞི་ཉམས་པའི་དགེ་རྩ་ཆད་པ་སྔ་མའི་བརྒྱད་དང་ཕོ་མོ་གང་རུང་གི་དེ་དགུ་ལྡན། མིག་སོགས་གསུམ་ཉམས་པ་
དང་། གཉིས་ཉམས་པ་དང་། གཅིག་ཉམས་པ་དང་། མ་ཉམས་པའི་དེ་རྣམས་རིམ་བཞིན་བཅུ་དང་བཅུ་གཅིག་
དང༌། བཅུ་གཉིས་དང་བཅུ་གསུམ་ལྡན། ཡང་ན་གཟུགས་མེད་འཕགས་པ་དད་སོགས་ལྔ་དྲི་མེད་གཅིག་སྲོག་
ཡིད་བཏང་སྙོམས་གསུམ་བདེ་བ་ཡིད་བདེ་བཅུ་གཅིག་ལྡན། དབང་བོ་གཉིས་ཉམས་པའི་དགེ་རྩ་ཆད་པའི་མཚན་
གཉིས་པ་ཚོར་བ་ལྔ་དབང་བོ་གསུམ་སྲོག་ཡིད་ཕོ་མོ་བཅུ་གཉིས་ལྡན། བཞི་བའི་སོ་སྐྱེ་དབང་བོ་ལྔ་དད་སོགས་ལྔ་
སྲོག་ཡིད་བཏང་སྙོམས་གསུམ་དང་བཅུ་གསུམ་ལྡན། མིག་སོགས་གསུམ་ཉམས་པའི་དགེ་ལྡན་ཟ་མ་ཡང་ཚོར་བ་ལྔ་
དད་སོགས་ལྔ་སྲོག་ཡིད་ལྕེ་ལུས་ཏེ་བཅུ་བཞི་ལྡན། གསུམ་པ་དང་གཉིས་པའི་སོ་སྐྱེ་བདེ་བ་དང་བཅུ་བཞི་དང་།
ཡིད་བདེ་དང་བཅོ་ལྔ་ལྡན། མིག་སོགས་བཞི་ཉམས་པའི་འཕགས་པ་ཆགས་བཅས་པ་དད་སོགས་ལྔ་ཚོར་བ་ལྔ་
ལུས་སྲོག་ཡིད་དབང་གསུམ་དྲི་མེད་གཅིག་དང་བཅོ་ལྔ་ལྡན། བཞི་བའི་འཕགས་པ་དད་སོགས་ལྔ་དབང་པོ་ལྔ་

• 374 • ཆོས་མངོན་པ་མཛོད་ཀྱི་རྙེད་གཏོང་།
-- - ་་་་་ས་ལས་བ - - ------- -- - - ---་པ ་
སྲོག་ཡིད་བཏང་སྙོམས་གསུམ་དྲི་མེད་གཅིག་བདེ་བ་ཡིད་བདེ་བཅུ་དྲུག་ལྡན། དབང་བོ་ཚང་བའི་དགེ་ལྡན་མཚན་
མེད་པ། དད་སོགས་ལྔ། དབང་བོ་ལྔ། ཚོར་བ་ལྔ། སྲོག་ཡིད་སྟེ་བཅུ་བདུན་ལྡན། དབང་བོ་གཉིས་ཉམས་
པའི་ཆགས་བཅས་འཕགས་པ་བཅུ་བདུན་ལྡན། དབང་བོ་ཚང་བའི་དགེ་ལྡན་ སོ་སྐྱེ་མཚན་གཅིག་པ་དང་།
མཚན་གཉིས་པ་བ་གཉིས་བཅོ་བརྒྱད་དང་བཅུ་དགུ་ལྡན། མིག་དབང་ཙམ་ཉམས་པའི་ཆགས་བཅས་འཕགས་པ་
ཡང་བཅོ་བརྒྱད་ལྡན། དབང་བོ་ཚང་བའི་ཕོ་མོ་གང་རུང་ཡིན་པའི་དེ་དྲི་མེད་གཉིས་ཕོ་མོ་གང་རུང་གཅིག དོར་
བའི་བཅུ་དགུ་ལྡན། འདོད་ཉོན་སྤང་ཚེ་ཡིད་མི་བདེ་གཅིག་དང་། དང་པོ་གཉིས་ནས་གསུམ་པ་དང༌། གསུམ་
པ་ནས་བཞི་བར་སྐྱེ་ཚེ་ཡིད་བདེ་དང་བདེ་བ་རེ་གཏོང་། དང་པོ་གཉིས་ནས་བཞི་བར་སྐྱེ་ཚེ་བདེ་བ་ཡིད་བདེ་གཉིས་
ཙམ་གཏོང་། འདོད་པའི་མཚན་མེད་པ་བཞི་བར་སྐྱེ་ཚེ་བདེ་བ་ཡིད་བདེ་སྡུག་བསྔལ་གསུམ་གཏོང་། མཚན་
གཅིག་འདོད་པ་ནི་བཞི་བར་སྐྱེ་ཚེ་དེ་གསུམ་དང་། མཚན་གཅིག་སྟེ་བཞི་གཏོང་། དགེ་རྩ་ཆད་པའི་ཚེ་དད་སོགས་
ལྔ་གཏོང་། བཞི་བ་ནས་གཟུགས་མེད་སྐྱེ་ཚེ་དབང་བོ་ལྔ་གཏོང་། གསུམ་པ་དང་། དང་པོ་གཉིས་ནས་གཟུགས་
མེད་དུ་སྐྱེ་ཚེ་བདེ་བ་དང་དྲུག་དང་། ཡིད་བདེ་དང་བདུན་གཏོང་། མཚན་མེད་འདོད་པ་གཟུགས་མེད་དུ་སྐྱེ་ཚེ་
བདུན་པོ་དེ་དང་། སྡུག་བསྔལ་ཏེ་བརྒྱད་གཏོང་། འདོད་པའི་མཚན་གཅིག་པ་གཟུགས་མེད་དུ་སྐྱེ་ཚེ་བརྒྱད་པོ་དེ་
དང་མཚན་གཅིག་སྟེ་དགུ་གཏོང་། སེམས་ཀྱི་ས་མང་བཅུ། དགེ་བའི་ས་མང་བཅུ། ཉོན་མོངས་ཆེན་པོའི་ས་བ་
དྲུག མི་དགེ་བའི་ས་བ་གཉིས། ཉོན་མོངས་ཆུང་བའི་ས་བ་བཅུ། མ་ངེས་པའི་ས་བ་བརྒྱད་སྟེ་སེམས་བྱུང་ཞེ་
དྲུག་ལས། གཟུགས་མེད་ནས་བསམ་གཏན་མཐའ་མ་གསུམ་དུ་སྐྱེ་ཚེ་རྟོག་དཔྱོད་གཉིས་ཙམ་རྙེད། དེས་གསུམ་
ནས་དང་པོར་སྐྱེ་ཚེ་གཡོ་སྒྱུ་གཉིས་རྙེད། དང་པོའི་ཆགས་བྲལ་ལས་ཉམས་ཚེ་འང་དེ་གཉིས་རྙེད། གཟུགས་མེད་
ནས་དང་པོར་སྐྱེ་ཚེ་རྟོག་དཔྱོད་གཡོ་སྒྱུ་བཞི་རྙེད། གཉིས་པ་ཡན་ཆད་ཀྱི་ཉོན་མོངས་ཀྱིས་དགྲ་བཅོམ་ཉམས་ཚེ་
རྨོངས་སོགས་དྲུག་འདོད་ཆགས་ང་རྒྱལ་རྒྱགས་པ་དགུ་རྙེད། དགེ་རྩ་མཚམས་སྦྱོར་ཚེ་དགེ་བའི་ས་མང་བཅུ་རྙེད།
འདོད་པའི་ཆགས་བྲལ་ཙམ་ལས་ཉམས་ཚེ་གཡོ་སྒྱུ་རྒྱགས་གསུམ་དོར་བའི་ཉོན་མོངས་ཆུང་བའི་ས་བ་བདུན། མི་
དགེ་གཉིས་ཁོང་ཁྲོ་འགྱོད་པ་གཉིས་བཅུ་གཅིག་དང་། དང་པོའི་ཉོན་མོངས་ཀྱིས་དགྲ་བཅོམ་ཉམས་ཚེ་རྨོངས་
སོགས་དྲུག འདོད་ཆགས་ང་རྒྱལ་རྒྱགས་པ་གཡོ་སྒྱུ་བཅུ་གཅིག་དང་། དང་པོ་ནས་འདོད་པར་སྐྱེ་ཚེ་ཉོན་མོངས་
ཆུང་བའི་ས་བ་བདུན་མི་དགེ་གཉིས་གཉིད་འགྱོད་ཁོང་ཁྲོ་སྟེ་བཅུ་གཉིས་རྙེད། དང་པོའི་ཆགས་བྲལ་ཙམ་ལས་
འདོད་ཉོན་གྱིས་ཉམས་ཚེ་གཉིད་དོར་བའི་སྔར་གྱི་བཅུ་གཅིག་དང་གཡོ་སྒྱུ་གཉིས་ཏེ་བཅུ་གསུམ་རྙེད། བསམ་
གཏན་མཐའ་མ་གསུམ་ནས་འདོད་པར་སྐྱེ་ཚེ་སྔར་གྱི་བཅུ་གསུམ་དང་། གཉིད་དེ་བཅུ་བཞི་རྙེད། གཟུགས་མེད་
ནས་འདོད་པར་སྐྱེ་ཚེ་བཅུ་བཞི་དང་རྟོག་དཔྱོད་གཉིས་ཏེ་བཅུ་དྲུག་རྙེད། འདོད་ཉོན་གྱིས་དགྲ་བཅོམ་ཉམས་ཚེ་

ཆོས་མངོན་པ་མཛོད་ཀྱི་རྙེད་གཏོང་། • 375 •
ཆེན་པོའི་ས་བ་དྲུག ཆུང་བའི་ས་བ་བཅུ། མི་དགེ་གཉིས། ཁོང་ཁྲོ་འདོད་ཆགས་ང་རྒྱལ་འགྱོད་པ་བཅས་ཏེ་ཉེར་
གཉིས་རྙེད། གཟུགས་མེད་དགྲ་བཅོམ་པ་སེམས་དང་། དགེ་བའི་ས་མང་བཅུ་རེ། རྟོག་དཔྱོད་གཉིས་ཏེ་ཉེར་
གཉིས་ལྡན། འདོད་པའི་དགྲ་བཅོམ་པ་གཉིད་དང་ཉེར་གསུམ་ལྡན། གཟུགས་མེད་སོ་སྐྱེ་སེམས་དང་དགེ་བའི་ས་
མང་བཅུ་རེ། ཆེན་པོའི་ས་བ་དྲུག རྒྱགས་པ་འདོད་ཆགས་ང་རྒྱལ་ཐེ་ཚོམ་སྟེ་སུམ་བཅུ་ལྡན། གཉིས་པ་ཡན་ཆད་
ཀྱི་འཕགས་པ་ཐེ་ཚོམ་དོར་བའི་སྔར་གྱི་ཉེར་དགུ་དང་། རྟོག་དཔྱོད་གཉིས་ཏེ་སོ་གཅིག་ལྡན། དང་པོའི་ཉོན་
མོངས་སྤངས་པའི་འདོད་པའི་འཕགས་པ་སོ་གཅིག་དེ་དང་། གཉིད་སྟེ་སོ་གཉིས་ལྡན། དང་པོའི་ཉོན་མོངས་
སྤངས་བའི་འདོད་པའི་འཕགས་པ་སོ་གཅིག་དེ་དང་། གཉིད་སྟེ་སོ་གཉིས་ལྡན། དང་པོའི་ཉོན་མོངས་སྤངས་
པའི་གཟུགས་ཀྱི་སོ་སྐྱེ་ས་གཅིག་དེ་དང་། ཐེ་ཚོམ་སྟེ་སོ་གཉིས་ལྡན། དང་པོའི་ཉོན་མོངས་སྤངས་པའི་འདོད་པའི་
སོ་སྐྱེ་ཆུང་བའི་ས་བ་དགུ་མི་དགེ་གཉིས་ཁོང་ཁྲོ་འགྱོད་གཉིས་ཏེ་བཅུ་གསུམ་དོར་བའི་སོ་གསུམ་དང་། འདོད་ཉོན་
ཙམ་སྤངས་པའི་དང་པོའི་ཕྱིར་མི་འོང་སྔར་གྱི་བཅུ་གཅིག་དང་། ཐེ་ཚོམ་དང་གཉིད་དེ་བཅུ་གསུམ་དོར་བའི་ལྷག་
མ་སོ་གསུམ་ལྡན། དང་པོའི་ཉོན་མོངས་མ་སྤངས་པའི་དང་པོའི་སོ་སྐྱེ་ཆུང་བའི་ས་བ་བདུན་མི་དགེ་གཉིས་གཉིད་
འགྱོད་ཁྲོ་གསུམ་བཅུ་གཉིས་དོར་བའི་སོ་བཞི་དང་། འདོད་ཉོན་ཙམ་སྤངས་པའི་འདོད་པའི་འཕགས་པ་ཐེ་ཚོམ་
དོར་པའི་སོ་གསུམ་དང་། གཉིད་སྟེ་སོ་བཞི་ལྡན། འདོད་ཉོན་སྤངས་པའི་སོ་སྐྱེ་ཆུང་བའི་ས་བ་བདུན་མི་དགེ་
གཉིས། ཁྲོ་འགྱོད་གཉིས་ཏེ་བཅུ་གཅིག་དོར་བའི་སོ་ལྔ་ལྡན། དགེ་རྩ་ཆད་པས་དགེ་བའི་ས་མང་བཅུ་དོར་བའི་སོ་
དྲུག་ལྡན། རྒྱུན་ཞུགས་དང་ཕྱིར་འོང་ནི་ཐེ་ཚོམ་དོར་བའི་ཞེ་ལྔ་ལྡན། ཆགས་བཅས་པའི་འདོད་པའི་སོ་སྐྱེ་ཞེ་དྲུག་
ལྡན་ནོ། ། ལམ་རྗེས་ཤེས་ཀྱི་ཚེ་ཐེ་ཚོམ་གཏོང་། འདོད་པ་ནས་གཟུགས་སུ་སྐྱེ་ཚེ་གཉིད་གཏོང་། བསམ་གཏན་
བཞི་བ་ནས་གཟུགས་མེད་དུ་སྐྱེ་ཚེ་རྟོག་དཔྱོད་གཉིས་དང་། དང་པོའི་ཉོན་མོངས་སྤངས་ཚེ་གཡོ་སྒྱུ་གཉིས་གཏོང་།
སོ་སྐྱེ་འདོད་པ་ནས་གཟུགས་མེད་དུ་སྐྱེ་ཚེ་རྟོག་དཔྱོད་གཉིད་གསུམ་གཏོང་། དགྲ་བཅོམ་ཐོབ་ཚེ་ཆེན་པོའི་ས་བ་
དྲུག འདོད་ཆགས་ང་རྒྱལ་རྒྱགས་པ་དགུ་གཏོང་། དགེ་རྩ་ཆད་པའི་ཚེ་དགེ་བའི་ས་བ་བཅུ་གཏོང་། འདོད་ཉོན་
སྤངས་ཚེ་ཆུང་བའི་ས་བ་བདུན། མི་དགེ་གཉིས། ཁྲོ་འགྱོད་གཉིས་ཏེ་བཅུ་གཅིག་གཏོང་། འདོད་པའི་དགེ་མི་
དགེ་སྒྲིབ་མ་སྒྲིབ་ལུང་མ་བསྟན་གྱི་སེམས་བཞི། གཟུགས་དགེ་སྒྲིབ་མ་སྒྲིབ་གསུམ། གཟུགས་མེད་ཀྱི་དེ་གསུམ་
སློབ་མི་སློབ་དེ་གཉིས་ཏེ་སེམས་བཅུ་གཉིས་ལས། མཐོང་ལམ་དང་མི་སློབ་ལམ་ཐོབ་པ་དང་། དགེ་རྩ་མཚམས་
སྦྱར་ཚེ་རིམ་བཞིན་སློབ་མི་སློབ་འདོད་པའི་དགེ་སེམས་རྙེད། འདོད་པའི་རྣམ་སྨིན་སྐྱེས་སྤྱོད་ལམ་དང་། བཟོ་
སེམས་རེ་རེའི་ཚེ་འདོད་པའི་ལུང་མ་བསྟན་རྙེད། འདོད་པ་དང་གཟུགས་ཀྱི་ཆགས་བྲལ་ལས་ཉམས་ཚེ་འདོད་པ་
དང་གཟུགས་ཀྱི་སྒྲིབ་ལུང་མ་བསྟན་རྙེད། གཟུགས་མེད་ཀྱི་རྣམ་སྨིན་སྐྱེ་ཚེ། གཟུགས་མེད་ཀྱི་མ་སྒྲིབ་ལུང་མ་

•376 • ཆོས་མངོན་པ་མཛོད་ཀྱི་རྙེད་གཏོང་།
བསྟན་རྙེད། འདོད་ཉོན་སྤངས་པ་ལས་ཉམས་ཚེ་འདོད་པའི་མི་དགེ་བ་དང་སྒྲིབ་གཉིས་རྙེད། འཕགས་པ་
གཟུགས་ཀྱི་ཆགས་བྲལ་ལས་ཉམས་ཚེ་གཟུགས་ཀྱི་སྒྲིབ་སེམས་རྙེད། དགྲ་བཅོམ་གཟུགས་མེད་ཉོན་མོངས་ཀྱིས་
ཉམས་ཚེ་གཟུགས་མེད་ཀྱི་སྒྲིབ་དང་། སློབ་སེམས་རྙེད། གཟུགས་ཉོན་གྱིས་དགྲ་བཅོམ་ཉམས་ཚེ་གོང་མའི་སྒྲིབ་
གཉིས་སྦོམ་སེམས་རྙེད། གཟུགས་ནས་འདོད་པར་སྐྱེ་ཚེ་འདོད་པའི་དགེ་མི་དགེ་སྒྲིབ་གསུམ་རྙེད། ། འདོན་ཉོན་
གྱིས་དགྲ་བཅོམ་ཉམས་ཚེ་གོང་མའི་སྒྲིབ་གཉིས་མི་དགེ་སློབ་སེམས་རྙེད། གཟུགས་མེད་ནས་གཟུགས་སུ་སྐྱེས་ཚེ་
གཟུགས་ཀྱི་གསུམ་དང་འདོད་པའི་མ་སྒྲིབ་ལུང་མ་བསྟན་རྙེད། གཟུགས་མེད་ནས་འདོད་པར་སྐྱེ་ཚེ་འདོད་པའི་
སེམས་བཞི། གཟུགས་ ཀྱི་ སྒྲིབ་ པ་ ལྔ་ རྙེད་དོ། ། གཟུགས་ མེད་ སོ་ སྐྱེས་ ཏེ་ གཟུགས་ མེད་ གསུམ་ དང་ ལྡན།
གཟུགས་མེད་དགྲ་བཅོམ་པ་གཟུགས་མེད་དགེ་བ་ལུང་མ་བསྟན་གཉིས། མི་སློབ་པའི་དེ་དང་གསུམ་ལྡན་དགེ་རྩ་
ཆད་པའི་བར་སྲིད་པས་སྒྲིབ་སེམས་བཞི། རྣམ་སྨིན་བཅས་དང་ལྔ་ལྡན། མ་སྒྲིབ་པའི་སེམས་ལྡན་པའི་གཟུགས་
མེད་ཕྱིར་མི་འོང་ཏེ། གཟུགས་མེད་གསུམ་དང་སློབ་པའི་སེམས་བཞི་ལྡན། གཟུགས་མེད་ཉེར་ལྡོག་མ་ཐོབ་པའི་
གཟུགས་ཀྱི་སོ་སྐྱེ་འདོད་པའི་མ་སྒྲིབ་ལུང་མ་བསྟན། གཟུགས་ཀྱི་སེམས་གསུམ། གཟུགས་མེད་ཀྱི་སྒྲིབ་སེམས་ལྔ་
ལྡན། གཟུགས་ཉོན་སྤངས་བའི་གཟུགས་ཀྱི་སོ་སྐྱེ་གཟུགས་མེད་དགེ་སྒྲིབ་གཉིས། གཟུགས་དགེ་མ་སྒྲིབ་གཉིས།
འདོད་པའི་མ་སྒྲིབ་ལྔ་ལྡན། གཟུགས་ཀྱི་དགྲ་བཅོམ་པ་འདོད་གཟུགས་ཀྱི་མ་སྒྲིབ་གཉིས། གོང་མའི་དགེ་གཉིས།
མི་སློབ་པའི་དེ་དང་ལྔ་ལྡན། ཆགས་བཅས་སྡུག་བསྔལ་ཆོས་ཤེས་པ་འདོད་པའི་སྒྲིབ་སེམས་དོར་བའི་གསུམ།
གོང་མའི་སྒྲིབ་གཉིས། གཟུགས་དགེ་སློབ་པའི་དེ་བདུན་ལྡན། གཟུགས་ཉོན་སྤངས་པའི་གཟུགས་ཀྱི་ཕྱིར་མི་འོང་།
གཟུགས་ཀྱི་དགེ་མ་སྒྲིབ་འདོད་པའི་མ་སྒྲིབ་གཟུགས་མེད་དགེ་སྒྲིབ་སློབ་སེམས་ཏེ་དྲུག་ལྡན། གཟུགས་མེད་ཉེར་
བསྡོགས་མ་ཐོབ་པའི་དེ་གཟུགས་མེད་དགེ་སེམས་དོར་བའི་སྔར་གྱི་ལྔ་དང༌། གཟུགས་ཀྱི་སྒྲིབ་པ་སྟེ་དྲུག་ལྡན།
གཟུགས་མེད་ཉེར་བསྡོགས་ཐོབ་མ་ཐག་པའི་གཟུགས་ཀྱི་སོ་སྐྱེ་དེ་གཟུགས་མེད་མ་སྒྲིབ་ལས་གཞན་པའི་གོང་མའི་
སེམས་ལྔ་འདོད་པའི་མ་སྒྲིབ་དྲུག་ལྡན། གཟུགས་ཉོན་སྤངས་པའི་འདོད་པའི་སོ་སྐྱེ་དེ། གསུམ་ཀའི་དགེ་སེམས་
གཟུགས་མེད་འདོད་གཟུགས་ཀྱི་མ་སྒྲིབ་དྲུག་ལྡན། འདོད་པའི་དགྲ་བཅོམ་པ་ཁམས་གསུམ་དགེ་བ་འདོད་
གཟུགས་ཀྱི་མ་སྒྲིབ་མི་སློབ་པའི་དེ་དང་དྲུག་ལྡན། གཟུགས་ཉོན་སྤངས་བའི་འདོད་པའི་ཕྱིར་མི་འོང་ཁམས་གསུམ་
གྱི་དགེ་བ་གཟུགས་མེད་སྒྲིབ་འདོད་གཟུགས་ཀྱི་མ་སྒྲིབ་སློབ་པའི་དེ་བདུན་ལྡན། གཟུགས་མེད་ཉེར་བསྡོགས་ཙམ་
ཐོབ་པའི་གཟུགས་ཀྱི་ཕྱིར་མི་འོང་། གཟུགས་མེད་མ་སྒྲིབ་དོར་བའི་གོང་མའི་ལྔ་འདོད་པའི་མ་སྒྲིབ་སློབ་པའི་དེ་
བདུན་ལྡན། འཕགས་པ་ཆགས་བཅས་པ་འདོད་པའི་དགེ་མི་དགེ་མ་སྒྲིབ་གསུམ། གོང་མའི་སྒྲིབ་གཉིས་གཟུགས་
དགེ་སློབ་པའི་དེ་བདུན་ལྡན། གཟུགས་ཉོན་སྤངས་པའི་ཕྱིར་མི་འོང་ཞུགས་པ་ཁམས་གསུམ་གྱི་དགེ་བ་གཟུགས་

ཆོས་མངོན་པ་མཛོད་ཀྱི་རྙེད་གཏོང་། • 377 •
མེད་སྒྲིབ་འདོད་གཟུགས་ཀྱི་མ་སྒྲིབ་སློབ་པའི་དེ་བདུན་ལྡན། ཆགས་བཅས་སྡུག་བསྔལ་ཆོས་བཟོད་པ་འདོད་པའི་
བཞི་གོང་མའི་སྒྲིབ་གཉིས། གཟུགས་དགེ་སློབ་པའི་དེ་བརྒྱད་ལྡན་ནོ། ། ཆགས་བཅས་སྡུག་བསྔལ་ཆོས་ཤེས་ཀྱི་ཚེ་
འདོད་པའི་སྒྲིབ་དང་། འདོད་ནས་གཟུགས་སུ་སྐྱེས་ཚེ་འདོད་དགེ་དང་། འབྲས་བུ་རིམ་གྱིས་པའི་ཕྱིར་མི་འོང་
ཐོབ་ཚེ་མི་དགེ་དང་། སྲིང་ཉོན་གྱིས་དགྲ་བཅོམ་ཉམས་ཚེ་མི་སློབ་པའི་དེ་གཏོང་། འདོད་ཉོན་སྤངས་ཚེ་འདོད་
ཉོན་གཉིས་དང་། མ་སྒྲིབ་སེམས་ཀྱིས་གཟུགས་མེད་ནས་ཤི་འཕོས་ནས་འོག་མར་སྐྱེ་ཚེ་གཟུགས་མེད་དགེ་མ་སྒྲིབ་
གཉིས་དང་། དགྲ་བཅོམ་ཐོབ་ཚེ་གཟུགས་མེད་སྒྲིབ་དང་སློབ་གཉིས་གཏོང་། གཟུགས་ནས་གཟུགས་མེད་དུ་སྐྱེ་
ཚེ་འདོད་གཟུགས་མ་སྒྲིབ་གཟུགས་དགེ་གསུམ་གཏོང་། འདོད་ཉོན་གྱིས་དགྲ་བཅོམ་ཉམས་ཚེ་མི་སློབ་དང་།
གཟུགས་མེད་དགེ་གཟུགས་ཀྱི་མ་སྒྲིབ་གསུམ་གཏོང་། སོ་སྐྱེ་འདོད་པ་ནས་གཟུགས་མེད་དུ་སྐྱེས་ཚེ་འདོད་གཟུགས་
ཀྱི་དགེ་མ་སྒྲིབ་གཉིས་གཉིས་དེ་བཞི་གཏོང་ངོ༌། ། ཁམས་གསུམ་གྱི་དགེ་བ་ལ་སྐྱེས་ཐོབ་སྦྱོར་བྱུང་གཉིས་ཏེ་དྲུག
ཁམས་གསུམ་གྱི་སྒྲིབ་གསུམ། འདོད་པའི་རྣམ་སྨིན་བཅས། སྤྱོད་ལམ་བཟོ། སྤྲུལ་སེམས་བཞི་གཟུགས་ཀྱི་བཟོ་
དོར་བའི་གསུམ། མི་དགེ་བ་གཟུགས་མེད་མ་སྒྲིབ་སློབ་མི་སློབ་པའི་སེམས་ཉི་ཤུ་ལས། མཐོང་ལམ་ཐོབ་ཚེ་སློབ་
སེམས་དང་། དགྲ་བཅོམ་ཐོབ་ཚེ་མི་སློབ་དང་། འདོད་པའི་ཐོས་འབྱུང་ཐོབ་ཚེ་འདོད་དགེ་སྦྱོར་བྱུང་། དགེ་བ་
མཚམས་སྦྱོར་ཚེ་འདོད་དགེ་སྐྱེས་ཐོབ་དང་། འདོད་པར་དང་པོའི་ཉེར་བསྡོགས་ཐོབ་ཚེ་གཟུགས་དགེ་སྦྱོར་བྱུང་
དང་། གཟུགས་མེད་ཉེར་བསྡོགས་ཐོབ་ཚེ་གཟུགས་མེད་སྦྱོར་བྱུང་དགེ་དང་། འདོད་ནས་གཟུགས་དང་གཟུགས་
མེད་དུ་སྐྱེས་ཚེ་དེ་དག་གི་སྐྱེས་ཐོབ་དགེ་དང་། སྤྱོད་ལམ་བཟོ་སེམས་རེ་རེ་ཐོབ་ཚེ་རེ་རེ་རྙེད། འཕགས་པ་འདོད་
གཟུགས་ཀྱི་ཆགས་བྲལ་ལས་ཉམས་ཚེ་མི་དགེ་གཟུགས་སྒྲིབ་རེ་རྙེད། འདོད་ཉོན་སྤངས་ཚེ་འདོད་གཟུགས་ཀྱི་སྦྲུལ་
སེམས་རྙེད། སོ་སྐྱེ་འདོད་ཉོན་སྤང་བ་ལས་ཉམས་ཚེ་འདོད་ཉོན་གཉིས་དང་། དགྲ་བཅོམ་ཉམས་ཚེ་སློབ་དང་
གཟུགས་མེད་སྒྲིབ་གཉིས་རྙེད། གཟུགས་ནས་འདོད་པར་སྐྱེ་ཚེ་འདོད་ཉོན། སྐྱེས་ཐོབ་དགེ་དང་རྣམ་སྨིན་བཅས་
བཞི་རྙེད། གཟུགས་ཉོན་གྱིས་དགྲ་བཅོམ་ཉམས་ཚེ་སློབ་དང་གོང་མའི་སྒྲིབ་གཉིས་ཏེ་གསུམ་རྙེད་དོ། ། གཟུགས་
མེད་ནས་འོག་མ་གཉིས་སུ་སྐྱེས་ཚེ་རིམ་བཞིན་གཟུགས་དགེ་སྐྱེས་ཐོབ་སྒྲིབ། རྣམ་སྨིན་སྦྲུལ། འདོད་པའི་སྦྲུལ་
སེམས་དེ་ལྔ་དང་། འདོད་དགེ་སྐྱེས་ཐོབ་མི་དགེ་སྒྲིབ། རྣམ་སྨིན། གཟུགས་སྒྲིབ་ལྔ་རྙེད་དོ། ། གཟུགས་མེད་
སློབ་མི་སློབ་གཉིས་རིམ་བཞིན་གཟུགས་མེད་སེམས་བཞི་སློབ་པའི་དེ་དང་། སྒྲིབ་སེམས་དོར་བའི་གཟུགས་མེད་
གསུམ་དང༌། མི་སློབ་པའི་དེ་བཞི་ལྡན་ནོ། ། གཟུགས་མེད་སོ་སྐྱེ་གཟུགས་མེད་ཀྱི་བཞི་དང་ལྡན། མ་སྒྲིབ་སེམས་
དང་མི་ལྡན་པའི་གཟུགས་མེད་ཕྱིར་མི་འོང་། དེ་དོར་བའི་གཟུགས་མེད་གསུམ་དང་། སློབ་པའི་དེ་བཞི་ལྡན་དེ་
འདྲ་བའི་དགེ་རྩ་ཆད་པས་ཉོན་མོངས་བཞི་ལྡན། མ་སྒྲིབ་སེམས་ལྡན་གཟུགས་མེད་ཕྱིར་མི་འོང་དང་དེ་འདྲ་བའི་

· 378 • ཆོས་མངོན་པ་མཛོད་ཀྱི་རྙེད་གཏོང་།
དགེ་རྩ་ཆད་པ་གཉིས་སྔར་གྱི་བཞི་རེ་དང་མ་སྒྲིབ་ཏེ་ལྔ་ལྡན། གཟུགས་མེད་ནས་གཟུགས་སུ་སྐྱེ་མ་ཐག་པ་འདོད་
གཟུགས་ཀྱི་སྦྲུལ་སེམས། གོང་མའི་སྒྲིབ་གཉིས་གཟུགས་དགེ་རྗེས་ཐོབ་དྲུག་ལྡན། གཟུགས་ཀྱི་དགྲ་བཅོམ་སྦྲུལ་
སེམས་གཉིས། གཟུགས་དགེ་གཉིས། རྣམ་སྨིན་བཅས་གཟུགས་མེད་སྦྱོར་འབྱུང་མི་སློབ་པའི་དེ་བདུན་ལྡན།
སྦྱོར་བྱུང་ཐོབ་ལ་ཉེར་བསྡོགས་མ་ཐོབ་པའི་འདོད་པ་བ། གོང་མའི་སྒྲིབ་གཉིས། བཟོ་སྤྱོད་སྦྲུལ་སེམས་དོར་བའི་
འདོད་པའི་ལྔ་སྟེ་བདུན་ལྡན། སྦྱོར་བྱུང་དགེ་བ་དང་མི་ལྡན་ལ་མ་སྒྲིབ་དང་ལྡན་པའི་འདོད་པ་བ་ཉོན་མོངས་བཞི་
འདོད་དགེ་སྐྱེས་ཐོབ་མ་སྒྲིབ་གང་རུང་དྲུག་ལྡན། སོ་སྐྱེ་འདོད་ནས་གཟུགས་སུ་སྐྱེས་མ་ཐག་པས་གཟུགས་དགེ་
གཉིས། སྦྲུལ་སེམས་གཉིས་གོང་མའི་སྒྲིབ་གཉིས་རྣམ་སྨིན་དང་བདུན་ལྡན། གཟུགས་ཀྱི་ཕྱིར་མི་འོང་གཟུགས་
མེད་ཉེར་བསྡོགས་ཐོབ་ཚེ་སྦྲུལ་སེམས་གཉིས། གཟུགས་དགེ་གཉིས། གཟུགས་མེད་སྦྱོར་བྱུང་། སྒྲིབ་གཉིས་སློབ་
པའི་དེ་དང་བདུན་ལྡན། འདོད་ཉོན་སྤངས་མ་ཐག་པའི་སོ་སྐྱེ་སྦྲུལ་སེམས་གཉིས། འདོད་དགེ་གཉིས། གོང་
མའི་སྒྲིབ་གཉིས། གཟུགས་དགེ་སྦྱོར་བྱུང་བདུན་ལྡན། མ་སྒྲིབ་དང་མི་ལྡན་པའི་ཆགས་བཅས་སྒོམ་ལམ་པ་འདོད་
དགེ་གཉིས་མི་དགེ་གཟུགས་དགེ་སྦྱོར་བྱུང་གོང་མའི་སྒྲིབ་གཉིས་སློབ་པའི་དེ་བདུན་ལྡན། དེ་འདྲ་བའི་འདོད་པའི་
དགྲ་བཅོམ་པ་འདོད་གཟུགས་ཀྱི་སྦྲུལ་སེམས་གཉིས་འདོད་དགེ་གཉིས། གོང་མའི་སྦྱོར་དགེ་གཉིས། མི་སློབ་པའི་
དེ་བདུན་ལྡན། འཕགས་པ་འདོད་ནས་གཟུགས་སུ་སྐྱེས་ཚེ་འདོད་གཟུགས་སྦྲུལ་སེམས་གཉིས་གཟུགས་དགེ་
གཉིས། གོང་མའི་སྒྲིབ་གཉིས། རྣམ་སྨིན་སློབ་པའི་དེ་དང་བརྒྱད་ལྡན། མ་སྒྲིབ་ལྡན་པའི་ཆགས་བཅས་སྒོམ་
ལམ་པ། གོང་མའི་སྒྲིབ་གཉིས། མི་དགེ་འདོད་དགེ་གཉིས་གཟུགས་དགེ་སྦྱོར་བྱུང་འདོད་པའི་མ་སྒྲིབ་གང་རུང་
སློབ་པའི་དེ་དང་བརྒྱད་ལྡན། དེ་དང་ལྡན་པའི་འདོད་པའི་དགྲ་བཅོམ་པ་འདོད་དགེ་གཉིས། གོང་མའི་སྦྱོར་
བྱུང་གཉིས། སྦྲུལ་སེམས་གཉིས། འདོད་པའི་མ་སྒྲིབ་གང་རུང་མི་སློབ་པའི་སེམས་དང་བརྒྱད་ལྡན། དེ་ལྡན་གྱི་
འདོད་ཉོན་སྤངས་པའི་སོ་སྐྱེ་དེ། གོང་མའི་སྒྲིབ་གཉིས། འདོད་དགེ་གཉིས། སྦྲུལ་སེམས་གཉིས། གཟུགས་
དགེ་སྦྱོར་བྱུང་མ་སྒྲིབ་གང་རུང་བརྒྱད་ལྡན་ནོ། ། ཆོས་ཤེས་ཐོབ་ཚེ་འདོད་སྒྲིབ་དང་། འདོད་ཉོན་སྤངས་ཚེ་མི་
དགེ་དང་། གཟུགས་ཉོན་སྤངས་ཚེ་གཟུགས་སྒྲིབ་དང་། སྲིད་ཉོན་གྱིས་དགྲ་བཅོམ་ཉམས་ཚེ་མི་སློབ་དང་། དགེ་
རྩ་ཆད་ཚེ་འདོད་དགེ་སྐྱེས་ཐོབ་དང་། མ་སྒྲིབ་གང་རུང་འདས་ཚེ་དེ་གཅིག་གཏོང་། དགེ་སེམས་ཀྱིས་ཤི་ནས་
གཟུགས་སུ་སྐྱེས་ཚེ་འདོད་དགེ་གཉིས་དང་། དགྲ་བཅོམ་ཐོབ་ཚེ་གཟུགས་མེད་སྒྲིབ་དང་སློབ་པའི་དེ་གཉིས་དང་།
སོ་སྐྱེ་འདོད་ཉོན་སྤངས་ཚེ་འདོད་པའི་སྒྲིབ་དང་མི་དགེ་གཉིས་གཏོང་། མ་སྒྲིབ་སེམས་ཀྱིས་འཆི་ནས་གཟུགས་སུ་
སྐྱེ་ཚེ་འདོད་དགེ་གཉིས་མ་སྒྲིབ་སྟེ་གསུམ་གཏོང་། གཟུགས་དགེ་ཤི་ནས་གཟུགས་མེད་དུ་སྐྱེས་ཚེ་སྦྲུལ་སེམས་
གཉིས་གཟུགས་དགེ་གཉིས་ཏེ་བཞི་གཏོང་། མ་སྒྲིབ་པས་ཤི་ནས་གཟུགས་མེད་དུ་སྐྱེས་ཚེ་དེ་དང་། གཟུགས་དགེ་

ཆོས་མངོན་པ་མཛོད་ཀྱི་རྙེད་གཏོང་། • 379 •
གཉིས་སྦྲུལ་སེམས་གཉིས་ཏེ་ལྔ་གཏོང་ངོ༌། ། མིག་ནས་ཡིད་ཀྱི་འདུས་ཏེ་རེག་པའི་བར་དྲུག ཐོག་པའི་དེ་དང་
ཚིག་བླ་དྭགས་ཀྱི་དེ་གཉིས་རིག་པའི་དེ་དང་མ་རིག་པའི་དེ་དང་། དེ་ལས་གཞན་པའི་དེ་གསུམ་གནོད་སེམས་ཀྱི་དེ་
དང་། རྗེས་སུ་ཆགས་པའི་དེ་གཉིས་བདེ་སྡུག་བཏང་སྙོམས་མྱོང་གྱུར་གྱི་གསུམ་སྟེ་རེག་པ་བཅུ་དྲུག་ལས། མཐོང་
ལམ་ཐོབ་ཚེ་རིག་པའི་དེ་དང་། འདོད་ཉོན་སྤངས་བ་ལས་ཉམས་ཚེ་གནོད་སེམས་ཀྱི་དེ་དང་། བཞི་བ་ནས་བར་
བ་གཉིས་སུ་སྐྱེས་ཚེ་བདེ་བ་མྱོང་གྱུར་གཅིག་རྙེད། དེ་ལ་བསམ་གཏན་མཐའ་མ་གསུམ་ལ་དབང་ཤེས་མངོན་དུ་སྐྱེ་
ཚེ་དེ་དང་། ཐོག་པའི་དེ་དང་གཉིས་རེ་རྙེད། དགྲ་བཅོམ་ཉམས་ཚེ་མ་རིག་དང་། རྗེས་སུ་ཆགས་པའི་དེ་གཉིས་
རྙེད། འདོད་ཉོན་གྱིས་དགྲ་བཅོམ་ཉམས་ཚེ་དེ་གཉིས་དང་གནོད་སེམས་ཀྱི་དེ་གསུམ་རྙེད། བར་བ་གཉིས་ནས་
དང་པོར་སྐྱེས་ཚེ་མིག་རྣ་ལུས་དང་ཐོག་པའི་དེ་བཞི་རྙེད།. དང་པོ་ནས་འདོད་པར་སྐྱེས་ཚེ་སྣ་ལྕེ་གནོད་སྡུག་བསྔལ་
བཞི་རྙེད། བཞི་བ་ཡན་ཆད་ནས་དང་པོར་སྐྱེས་ཚེ་མིག་སྣ་ལུས་ཐོག་བདེ་མྱོང་སྟེ་ལྔ་རྙེད། གཉིས་པ་དང་གསུམ་པ་
ནས་འདོད་པར་སྐྱེས་ཚེ་མིག་སོགས་ལྔ་ཐོག་སྡུག་བསྔལ་གནོད་སེམས་བརྒྱད་རྙེད། བཞི་བ་ཡན་ཆད་ནས་འདོད་
པར་སྐྱེས་ཚེ་སྔར་གྱི་བརྒྱད་དང་བདེ་མྱོང་སྟེ་དགུ་རྙེད་དོ། ། གཟུགས་མེད་དགྲ་བཅོམ་ཡིད་ཀྱི་གཉིས། དེ་ལས་
གཞན་པའི་དེ། བཏང་སྙོམས་རིག་པའི་དེ་ལྔ་ལྡན། བཞི་བའི་དགྲ་བཅོམ་པ་སྔར་གྱི་ལྔ་ལྡན། བཞི་བ་ཡན་ཆད་
ཀྱི་སོ་སྐྱེ་རིག་པ་དོར་བའི་སྔར་གྱི་བཞི་དང་། རྗེས་ཆགས་མ་རིག་དྲུག་དང་ལྡན། དབང་ཤེས་མངོན་གྱུར་བའི་བཞི་
བའི་དགྲ་བཅོམ་པ་ངེས་ལྡན་བཞི་དབང་ཤེས་ཐོག་རིག་པའི་དེ་དང་བདུན་ལྡན། དབང་ཤེས་མ་ཐོབ་པའི་བཞི་
བའི་ཕྱིར་མི་འོང་ངེས་ལྡན་བཞི། རྗེས་ཆགས། མ་རིག རིག་པའི་དེ་བདུན་དང་། དེ་འདྲ་བའི་གཉིས་པ་གསུམ་
པའི་སོ་སྐྱེ་ངེས་ལྡན་བཞི། མ་རིག་རྗེས་ཆགས་བདེ་མྱོང་སྟེ་བདུན་ལྡན། གཟུགས་མེད་ཕྱིར་མི་འོང་ངེས་ལྡན་བཞི་
མ་རིག་རྗེས་ཆགས་རིག་པའི་དེ་དང་བདུན་ལྡན། དབང་ཤེས་ཐོབ་པའི་བཞི་བའི་སོ་སྐྱེ་ངེས་ལྡན་བཞི། མ་རིག་
རྗེས་ཆགས་དབང་ཤེས་ཐོག་བརྒྱད་དང་། དེ་འདྲ་བའི་གཉིས་པ་གསུམ་པའི་དགྲ་བཅོམ་པ་མ་རིག་རྗེས་ཆགས་
དོར་བའི་ལྷག་མ་དྲུག་དང་། བདེ་མྱོང་རིག་པའི་དེ་བརྒྱད་ལྡན། དེ་འདྲ་བའི་གཉིས་པ་གསུམ་པའི་སོ་སྐྱེ་ངེས་ལྡན་
བཞི། མ་རིག་རྗེས་ཆགས་དབང་ཤེས་ཐོག་བདེ་མྱོང་སྟེ་དགུ་ལྡན། དང་པོའི་དགྲ་བཅོམ་ངེས་ལྡན་བཞི། མིག་རྣ་
ལུས་ཐོག་བདེ་མྱོང་རིག་པ་དེ་བཅུ་ལྡན། དང་པོའི་སོ་སྐྱེ་རིག་པའི་དེ་དོར་བའི་སྔར་གྱི་དགུ་དང་མ་རིག་རྗེས་ཆགས་
བཅུ་གཅིག་ལྡན། དང་པོའི་ཕྱིར་མི་འོང་སྔ་མའི་སྟེང་དུ་རིག་པ་བསྣན་པའི་བཅུ་གཉིས་ལྡན། འདོད་པའི་དགྲ་
བཅོམ་པ་མ་རིག་རྗེས་ཆགས་གནོད་སེམས་དོར་པའི་བཅུ་གསུམ་ལྡན། ཆགས་བྲལ་འདོད་པའི་སོ་སྐྱེ་གནོད་སེམས་
རིག་པའི་དེ་ལས་གཞན་བཅུ་བཞི་ལྡན། འདོད་པའི་དགྲ་བཅོམ་གནོད་སེམས་དོར་བའི་བཅོ་ལྔ་ལྡན། ཆགས་
བཅས་པའི་འདོད་པའི་སོ་སྐྱེ་རིག་པའི་དེ་དོར་བའི་བཅོ་ལྔ་ལྡན། ཆགས་བཅས་འཕགས་པས་བཅུ་དྲུག་ཀུན་ལྡན་

•380 • ཆོས་མངོན་པ་མཛོད་ཀྱི་རྙེད་གཏོང་།
མ = --- ་་་་་་
ནོ། ། གཉིས་པ་གསུམ་པ་ནས་བཞི་བ་ཡན་སྐྱེས་ཚེ་བདེ་མྱོང་གཅིག་དང་། ཆགས་བྲལ་བྱས་མ་ཐག་པའི་སོ་སྐྱེ་
གནོད་སེམས་གཏོང་། དགྲ་བཅོམ་ཐོབ་ཚེ་རྗེས་ཆགས་མ་རིག་གཉིས་གཏོང་། བསམ་གཏན་མཐའ་མ་གསུམ་དུ་
དབང་ཤེས་གཏོང་ཚེ་དེ་དང་ཐོག་པའི་དེ་གཉིས་གཏོང་། འདོད་པ་ནས་དང་པོར་སྐྱེས་ཚེ་སྡུག་བསྔལ་སྣ་ལྕེའི་དེ་
གསུམ་གཏོང་། དང་པོ་ནས་བར་བ་གཉིས་སུ་སྐྱེ་ཚེ་མིག་སྣ་ལུས་ཐོག་པའི་དེ་བཞི་གཏོང་། དང་པོ་ནས་བཞི་བར་
སྐྱེས་ཚེ་སྔར་གྱི་བཞི་དང་བདེ་མྱོང་སྟེ་ལྔ་གཏོང་། འདོད་པ་ནས་བར་བ་གཉིས་སུ་སྐྱེས་ཚེ་མིག་སོགས་ལྔ། སྡུག་
བསྔལ། ཐོག་པའི་དེ་བདུན་གཏོང་། འདོད་པ་ནས་བཞི་བར་སྐྱེས་ཚེ་སྔ་མའི་བདུན་དང་བདེ་མྱོང་སྟེ་བརྒྱད་
གཏོང་ངོ༌། ། གཟུགས་སོགས་ཡུལ་དྲུག་ལ་དམིགས་པའི་ཡིད་ཚོར་བདེ་སྡུག་བཏང་སྙོམས་གསུམ་རེ་སྟེ་བཅོ་བརྒྱད་
ལས། ནམ་མཁའ་མཐའ་ཡས་ནས་བཞི་བར་སྐྱེས་ཚེ་དྲི་རོ་གཉིས་ལ་དམིགས་པའི་བཏང་སྙོམས་གཉིས་རྙེད།
གཟུགས་མེད་མཐའ་མ་གསུམ་ནས་ནམ་མཁའ་མཐའ་ཡས་སུ་སྐྱེ་ཚེ་གཟུགས་སྒྲ་རེག་གསུམ་ལ་དམིགས་པའི་བཏང་
སྙོམས་རྙེད། གཟུགས་མེད་མཐའ་མ་གསུམ་ནས་བསམ་གཏན་མཐའ་མ་གཉིས་སུ་སྐྱེས་ཚེ་གཟུགས་སོགས་ལྔ་ལ་
དམིགས་པའི་བཏང་སྙོམས་ལྔ་རྙེད། བསམ་གཏན་མཐའ་མ་གཉིས་ནས་དང་པོ་གཉིས་སུ་སྐྱེ་བའི་ཚེ་ཡུལ་དྲུག་ལ་
དམིགས་པའི་ཡིད་བདེ་དྲུག་དང་། དང་པོ་ནས་འདོད་པར་སྐྱེས་ཚེ་ཡུལ་དྲུག་ལ་དམིགས་པའི་ཡིད་མི་བདེ་དྲུག་
རྙེད། ནམ་མཁའ་མཐའ་ཡས་ནས་དང་པོ་གཉིས་སུ་སྐྱེས་ཚེ་ཡུལ་དྲུག་ལ་དམིགས་པའི་ཡིད་བདེ། དྲི་རོ་ལ་
དམིགས་པའི་བཏང་སྙོམས་ཏེ་བརྒྱད་རྙེད། གཟུགས་མེད་མཐའ་མ་གསུམ་ནས་བསམ་གཏན་དང་པོར་སྐྱེས་ཚེ་
ཡིད་བདེ་དྲུག དོན་ལྔ་ལ་དམིགས་པའི་བཏང་སྙོམས་ལྔ་སྟེ་བཅུ་གཅིག་རྙེད། བསམ་གཏན་མཐའ་མ་གཉིས་ནས་
འདོད་པར་སྐྱེས་ཚེ་ཡིད་བདེ་ཡིད་མི་བདེ་དྲུག་རེ་རྙེད། ནམ་མཁའི་མཐའ་ཡས་ནས་འདོད་པར་སྐྱེས་ཚེ་སྔར་གྱི་
བཅུ་གཉིས་དང་དྲི་རོར་དམིགས་པའི་བཏང་སྙོམས་ཏེ་བཅུ་བཞི་རྙེད། གཟུགས་མེད་མཐའ་མ་གསུམ་ནས་འདོད་
པར་སྐྱེས་ཚེ་ཆོས་ལ་དམིགས་པའི་བཏང་སྙོམས་དོར་བའི་གཞན་བཅུ་བདུན་རྙེད་དོ། ། གཟུགས་མེད་མཐའ་
གསུམ་ན་ཆོས་ལ་དམིགས་པའི་བཏང་སྙོམས་ལྡན། ནམ་མཁའི་མཐའ་ཡས་ན་གཟུགས་སྒྲ་རེག་ཆོས་བཞིའི་བཏང་
སྙོམས་ལྡན། བསམ་གཏན་མཐའ་གཉིས་ན་བཏང་སྙོམས་དྲུག་ལྡན། འདོད་ཉོན་སྤངས་པ་དང་། བསམ་གཏན་
དང་པོ་གཉིས་ན། ཡིད་བདེ་བཏང་སྙོམས་དྲུག་རེ་བཅུ་གཉིས་དང་། ཆགས་བཅས་པས་བཅོ་བརྒྱད་དང་ལྡན་
ནོ། ། བསམ་གཏན་མཐའ་གཉིས་ནས་ནམ་མཁའི་མཐའ་ཡས་སུ་སྐྱེས་ཚེ་དྲི་རོའི་བཏང་སྙོམས་གཏོང་། ནམ་
མཁའི་མཐའ་ཡས་ནས་གོང་མ་གསུམ་དུ་སྐྱེས་ཚེ་གཟུགས་སྒྲ་རེག་གསུམ་གྱི་བཏང་སྙོམས་གཏོང་། བསམ་གཏན་
མཐའ་གཉིས་ནས་གཟུགས་མེད་དུ་སྐྱེས་ཚེ་དོན་ལྔའི་བཏང་སྙོམས་དང་། འདོད་ཉོན་སྤངས་ཚེ་ཡིད་མི་བདེ་དྲུག་
གཏོང་། བསམ་གཏན་དང་པོ་གཉིས་ནས་མཐའ་མ་གཉིས་སུ་སྐྱེས་ཚེ་ཡིད་བདེ་དྲུག་གཏོང་། འདོད་པ་དང་།

• 381 •
ཆོས་མངོན་པ་མཛོད་ཀྱི་རྙེད་གཏོང་། 
དང་པོ་གཉིས་ནས་ནམ་མཁའ་མཐའ་ཡས་སུ་སྐྱེས་ཚེ་ཡིད་བདེ་དྲུག་དང་། དྲི་རོ་ལ་དམིགས་པའི་བཏང་སྙོམས་ཏེ་
བརྒྱད་གཏོང་། འདོད་པ་དང་དང་པོ་གཉིས་ནས་གཟུགས་མེད་མཐའ་མ་གསུམ་དུ་སྐྱེས་ཚེ་དོན་ལྔ་ལ་དམིགས་
པའི་བཏང་སྙོམས་ཡིད་བདེ་དྲུག་སྟེ་བཅུ་གཅིག་གཏོང་ངོ༌། ། དང་པོའི་སས་བསྡུས་ཀྱི་ཚོར་བ་བཅུ་གཉིས་ལས།
བསམ་གཏན་མཐའ་མ་གསུམ་དུ་ངག་སྨྲ་བའི་ཀུན་སློང་གཅིག་ཐོབ་ཚེ་གཅིག་སྟེ་སྒྲར་དམིགས་པའི་དང་པོའི་བཏང་
སྙོམས་རྙེད། དང་པོའི་ཉེར་བསྡོགས་ཐོབ་པའི་ཚེ་དྲི་རོའི་བཏང་སྙོམས་དང༌། སྦྱོར་བྱུང་དངོས་བཞི་ཐོབ་ཚེ་དྲི་
རོའིཡིད་བདེ་རྙེད། ཆོས་ཉིད་ཀྱི་དངོས་བཞི་ཐོབ་ཚེ་དྲི་རོའི་ཡིད་བདེ་བཏང་སྙོམས་གཉིས་རེ་རྙེད། བསམ་
གཏན་མཐའ་གཉིས་ནས་དང་པོར་སྐྱེས་ཚེ་ཡིད་བདེ་དྲུག་སྒྲ་དྲི་རོ་གསུམ་གྱི་བཏང་སྙོམས་ཏེ་དགུ་རྙེད། གཟུགས་
མེད་ནས་དང་པོར་སྐྱེས་ཚེ་བཅུ་གཉིས་རྙེད་དོ། ། ངག་སྨྲ་བའི་ཀུན་སློང་མེད་པའི་བསམ་གཏན་མཐའ་མ་གསུམ་པ་
བ་དེ། གཟུགས་རེག་གི་བཏང་སྙོམས་དང་། དེ་འདྲ་བའི་ཀུན་སློང་ཅན་གྱི་དེ་གཟུགས་སྒྲ་རེག་གསུམ་གྱི་དེ་ལྡན།
ཉེར་བསྡོགས་མ་ཐོབ་པའི་འདོད་པའི་སོ་སྐྱེ་དྲི་རོའི་བཏང་སྙོམས་ཡིད་བདེ་བཞི་ལས་གཞན་བརྒྱད་ལྡན། ཉེར་
བསྡོགས་གསར་ཐོབ་ཚེ་དྲི་རོའི་ཡིད་བདེ་ལས་གཞན་བཅུ་ལྡན། འདོད་ཉོན་སྤངས་པ་དང་བསམ་གཏན་དང་པོ་བ་
བཅུ་གཉིས་ཀ་ལྡན་ནོ། ། བསམ་གཏན་མཐའ་མ་གསུམ་པ་དེ་ངག་སྨྲ་བའི་ཀུན་སློང་གཏོང་ཚེ་སྒྲར་དམིགས་པའི་
བཏང་སྙོམས་གཅིག་གཏོང་། བསམ་གཏན་མཐའ་མ་གསུམ་ནས་གཟུགས་མེད་སྐྱེས་ཚེ་གཟུགས་རེག་གི་བཏང་
སྙོམས་དང་། དང་པོ་ནས་འདོད་པར་སྐྱེས་ཚེ་དྲི་རོའི་ཡིད་བདེ་བཏང་སྙོམས་བཞི་གཏོང་། འདོད་པ་དང་དང་པོ་
ནས་མཐའ་མ་གསུམ་དུ་སྐྱེས་ཚེ་གཟུགས་རེག་གི་བཏང་སྙོམས་དོར་བའི་བཅུ་གཏོང་། འདོད་པ་དང་དང་པོ་ནས་
གཟུགས་མེད་དུ་སྐྱེས་ཚེ་བཅུ་གཉིས་ཀ་གཏོང་ངོ༌། ། སྣོད་བཅུད་ཀྱི་འཇིག་རྟེན་གྱི་རྒྱུ་ལས་ལ། ལས་དངོས་དང་
མདོ་ལས་བྱུང་བའི་མིང་གི་རྣམ་གྲངས་གཉིས་ལས། དང་པོ་ལ་སེམས་པའི་ལས་དང་། བསམ་པའི་ལས་གཉིས།
ཡིད་ཤེས་སུ་འགྱུར་བའི་སེམས་པ་དང་པོ་དང་། གཉིས་པ་ལ་ལུས་ཀྱི་ལས་དང་ངག་གི་ལས་གཉིས། དེ་རེ་རེ་ལ་
རྣམ་རིག་དང་རྣམ་རིག་མིན་པ་གཉིས། དེ་ལ་ལུས་ཀྱི་རྣམ་པར་རིག་བྱེད་ནི་ལུས་ཀྱི་དབྱིབས་དང་། ངག་གི་རྣམ་
པར་རིག་བྱེད་ནི་ངག་སྒྲའོ། ། རྣམ་རིག་མིན་པའི་དེ་ལ་ཞར་བྱུང་དགེ་སོགས་གསུམ་གྱི་དབྱེ་བ་ནི། ཐར་བ། མྱང་
འདས་དོན་དམ་པའི་དགེ་བ་དང་། དགེ་རྩ་གསུམ། ངོ་ཚ་ཤེས་པ། ཁྲེལ་ཡོད་པ། དད་པ་དང་། བག་ཡོད་
སོགས་དགེ་བའི་ས་མང་རྣམས་ངོ་བོ་ཉིད་ཀྱི་དགེ་བ་དང་། དེ་དག་དང་མཚུངས་ལྡན་རྣམས་མཚུངས་ལྡན་རྣམས་
མཚུངས་ལྡན་གྱི་དགེ་བ་དང་། ངོ་བོ་ཉིད་ཀྱི་དགེ་བས་ཀུན་ནས་སླངས་པའི་བྱ་བ་དང་སྙོམས་འཇུག་གཉིས་རྣམས་
ཀུན་སློང་གི་དགེ་བའོ། ། འཁོར་བ་དང་མི་དགེ་བའི་རྩ་བ་གསུམ་དང་ངོ་ཚ་མེད་པ་ཁྲེལ་མེད་པ་རྣམས་དང་། དེ་
དག་དང་མཚུངས་ལྡན་རྣམས་དང་། མི་དགེ་བའི་རྩ་བ་སོགས་ཀྱིས་ཀུན་ནས་སླངས་བའི་ལུས་ངག་གི་ལས་རྣམས་

· 382 . ཆོས་མངོན་པ་མཛོད་ཀྱི་རྙེད་གཏོང་།
ནི་རིམ་བཞིན་དོན་དམ་པའི་མི་དགེ་བ་སོགས་བཞི་དང་། བརྟག་མིན་དང་ནམ་མཁའ་དང་། བཟོ་སྤྱོད་ལམ་རྣམ་
སྨིན་སྐྱེས་སྦྲུལ་སེམས་བཞི་དང་། བེམ་པོ་དང་། བཟོ་སེམས་སོགས་དང་མཚུངས་ལྡན་རྣམས་དང་། བཟོ་སེམས་
སོགས་ཀྱིས་ཀུན་ནས་སླངས་པའི་ལུས་ངག་གི་ལས་བཞི་རིམ་བཞིན་དོན་དམ་པའི་ལུང་མ་བསྟན་སོགས་བཞིའོ། །
ཀུན་སློང་ལ་རབ་ཏུ་འཇུག་བྱེད་རྒྱུའི་ཀུན་སློང་དང་།རྗེས་སུ་འཇུག་བྱེད་དུས་ཀྱི་ཀུན་སློང་གཉིས། རབ་ཏུ་འཇུག་
བྱེད་དགེ་སོགས་གསུམ་ལས། རྗེས་སུ་འཇུག་བྱེད་དགེ་སོགས་གསུམ་གསུམ་སྟེ་དགུའོ། ། རྣམ་རིག་མིན་པ་དངོས་
ནི། སྡོམ་པའི་དེ། སྡོམ་མིན་གྱི་དེ། བར་མའི་དེ་གསུམ། དང་པོ་ལ་སོ་ཐར་བསམ་གཏན་ཟག་མེད་སྡོམ་པ་
གསུམ་ལས། དང་པོ་ནི། བསྙེན་གནས། དགེ་བསྙེན་ཕ་མ། དགེ་ཚུལ་ཕ་མ། དགེ་སློབ་མ། དགེ་སློང་ཕ་མ་སྟེ་
སོ་ཐར་རིགས་བརྒྱད་དང་། གཉིས་པ་ལ་བསམ་གཏན་བཞིའི་དབྱེ་བས་བཞི། གསུམ་པ་ལ་ཐེག་པ་གསུམ་གྱི་
མཐོང་སྒོམ་མི་སློབ་ལམ་གྱི་དབྱེ་བས་དགུ། སྡོམ་མིན་གྱི་རྣམ་རིག་མིན་པ་ནི། མི་དགེ་བའི་རྩ་བ་ཤུགས་དྲག་པོས་
ཀུན་ནས་སློང་སྟེ་སྲོག་གཅོད་པས་གཙོ་བོར་ཁས་བླང་བ་ལས་ཐོབ་པ་ལྟ་བུ་བཅུ་སོགས་ཡོད། བར་མའི་དེ་ནི་སེམས་
ཞན་པས་ཀུན་ནས་སླངས་ཏེ་ལུས་ངག་གི་དགེ་མི་དགེ་བྱེད་པས་ཐོབ་པ་ལྟ་བུ་རྣམས་སོ། ། མདོ་ལས་བཤད་པའི་
ལས་ཀྱི་རྣམ་གྲངས་ནི། དང་པོ་གསུམ་ཚན་དུ་དབྱེ་བར་དགེ་བ་ནི་བདེ་བ་དང་། མི་དགེ་བ་ནི་སྡུག་བསྔལ་དང་།
ལུང་མ་བསྟན་ནི་བཏང་སྙོམས་མྱོང་གྱུར་སྟེ་གསུམ་བསྟན། གཉིས་པ་མྱོང་འགྱུར་གྱི་དབྱེ་བ། ངོ་བོ་ཉིད་ཀྱིས་མྱོང་
བར་གྱུར་བ་ཚོར་བ། མཚུངས་ལྡན་གྱིས་རིག་པ། དམིགས་པས་ཡུལ། རྣམ་པར་སྨིན་པ་མཐོང་ཆོས་མྱོང་འགྱུར་
སོགས་དང་། མངོན་སུམ་དུ་མྱོང་བར་འགྱུར་བ་ཚོར་བ་བྱེ་བྲག་པ་སྟེ། ལྔ་ལས་འདིར་ཞེས་པ་སྟེ་མཐོང་བའི་ཆོས་
ལ་མྱོང་བར་གྱུར་བ་དང་། སྐྱེ་བ་ཕྱི་མ་ལ་མྱོང་བ་སྐྱེས་ནས་མྱོང་གྱུར་དང་། གསུམ་པ་ཕན་ཆད་ལ་མྱོང་བར་གྱུར་བ་
ལན་གྲངས་གཞན་ལ་མྱོང་འགྱུར་དང་། དེ་ལྟར་མ་ངེས་པ་སྟེ་བཞི། གསུམ་པ་དཀར་ནག་སོགས་ཀྱི་དབྱེ་བ། མི་
དགེ་བ་ནི་ལས་དག་ལ་རྣམ་སྨིན་ནག་པ་དང་། གཟུགས་སུ་གཏོགས་པའི་དགེ་བ་ནི་ལས་དཀར་ལ་རྣམ་སྨིན་དཀར་
བ་དང་། འདོད་གཏོགས་དགེ་བ་ནི། ལས་དང་རྣམ་སྨིན་དཀར་ནག་འདྲེས་མ་དང་། ཟག་མེད་ཀྱི་ལས་ནི་མི་
དཀར་མི་ནག་སྟེ་བཞི། བཞི་བ་ཐུབ་དང་གཙང་བྱེད་ཀྱི་དབྱེ་བ། དགྲ་བཅོམ་པའི་ལུས་ངག་ཡིད་ཀྱི་ལས་ཟག་མེད་
ནི་ཐུབ་གསུམ་དང་། སྒོ་གསུམ་གྱི་དགེ་བ་ནི་གཙང་བྱེད་གསུམ་མོ། ། ལྔ་བ་ཉེས་སྤྱོད་ལེགས་སྤྱད་ཀྱི་དབྱེ་བ། སྒོ་
གསུམ་གྱི་མི་དགེ་བ་ནི་ཉེས་སྤྱོད་གསུམ་དང་། སྒོ་གསུམ་གྱི་དགེ་བ་ནི་ལེགས་སྤྱད་གསུམ་མོ། ། དྲུག་པ་དགེ་བ་དང་
མི་དགེ་བཅུར་དབྱེ་བ། སྲོག་གཅོད། མ་བྱིན་ལེན། ལོག་གཡེམ། རྫུན། ཕྲམ། ངག་འཁྱལ། ཚིག་རྩུབ།
བརྣབ་སེམས། གནོད་སེམས། ལོག་བལྟ་སྟེ་མི་དགེ་བཅུ་དང་དེ་བཅུ་སྤངས་པ་ནི་དགེ་བ་བཅུའོ། ། བདུན་པ་
ལས་འབྲས་བུ་དང་བཅས་པར་དབྱེ་བ། དྲི་བཅས་སྒོམ་ལམ་འབྲས་བུ་ལྔ་ལྡན། ནས། སྤངས་བྱ་མ་ཡིན་པས་

ཆོས་མངོན་པ་མཛོད་ཀྱི་རྙེད་གཏོང་། • 383 •
- - པ་- - -- --- - -
སྤངས་བྱ་མ་ཡིན་པ་བསྐྱེད་པའི་བར་རོ། ། བརྒྱད་པ་རིག་པ་དང་རིགས་པ་མ་ཡིན་པས་བསྐྱེད་པའི་དབྱེ་བ། དགེ་
བ་ནི་རིགས་པས་བསྐྱེད་པ་དང་། མི་དགེ་བ་ནི་རིགས་པ་མ་ཡིན་པས་བསྐྱེད་པ་དང་། དེ་གཉིས་ཀ་མ་ཡིན་པ་ནི་
གཉིས་ཀ་མ་ཡིན་པས་བསྐྱེད་པ་གསུམ་མོ། ། དགུ་བ་འཕེན་བྱེད་དང་རྫོགས་བྱེད་ཀྱི་དབྱེ་བ། མི་དབུལ་བོ་དེ་
འཕེན་བྱེད་དགེ་བས་མིའི་སྐྱེས་བ་བླང་ཞིང་རྫོགས་བྱེད་མི་དགེ་བས་དབུལ་བར་གྱུར་བ་སོགས་མུ་བཞི་གསུངས་པ་ལྟ་
བུའོ། ། བཅུ་བ་སྒྲིབ་པ་གསུམ་ནི། མཚམས་མེད་ལྔ་ནི་ལས་དང་། ཉོན་མོངས་ཤས་ཆེ་བ་ནི་ཉོན་མོངས་དང་།
ངན་སོང་པ་དང་འདུ་ཤེས་མེད་པ་དང་། སྒྲ་མི་སྙན་པ་ནི་རྣམ་སྨིན་གྱི་སྒྲིབ་པ་ཤས་ཆེན་པོའོ། ། བཅུ་གཅིག་པ་
མཚམས་མེད་ལྔ་ནི། ཕ་དང་། མ་དང་། དགྲ་བཅོམ་བསད་པ་དང་། འཁོར་ལོའི་དབྱེན་དང་། དེ་བཞིན་
གཤེགས་པའི་སྐུ་ལ་ངན་སེམས་ཀྱིས་ཁྲག་བྱུང་བའོ། ། བཅུ་གཉིས་པ། དེ་དང་ཉེ་བ་ལྔ་ནི་མ་དགྲ་བཅོམ་སུན་ཕྱུང་
བ་དང་། བྱང་སེམས་དེས་པ་ལ་གནས་པ་བསད་པ་དང་། སློབ་པ་བསད་པ་དང་། དགེ་འདུན་འདུ་བའི་དཀོར་
ཕྲོག་པ་དང་། མཆོད་རྟེན་འཇིག་པ་སྟེ་ལྔ་ནི་རིམ་བཞིན་མཚམས་མེད་ལྔ་དང་ཉེ་བའོ། ། བཅུ་གསུམ་པ་བསོད་
ནམས་བྱ་བའི་གཞི་གསུམ་ནི། སྦྱིན་པ་དང་། ཚུལ་ཁྲིམས་དང་། སྒོམ་པ་ལས་བྱུང་བའི་དགེ་བའོ། ། བཅུ་བཞི་
བ་ཆ་མཐུན་གསུམ་ནི། བསོད་ནམས་དང་། ཐར་བ་དང་། ངེས་འབྱུང་ཆ་མཐུན་གསུམ་མོ། ། བཅོ་ལྔ་པ་
རིགས་པའི་རབ་ཏུ་འཇུག་པའི་ལས་གསུམ་ནི་སྒོ་གསུམ་གྱི་ལས་སོ། ། འདོད་པའི་སྡུག་བསྔལ་མཐོང་སྤང་གི་ལྟ་བ་
ལྔ། ལྟ་མིན་ལྔ། ཀུན་འབྱུང་གི་ལྟ་བ་མཆོག་འཛིན་ལོག་ལྟ་ལྟ་མིན་ལྔ། འགོག་པའི་དེ་བདུན། ལམ་གྱི་དེ་བདུན་
དང་བརྟུལ་ཞུགས་མཆོག་འཛིན་དང་བརྒྱད་སྟེ་འདོད་པའི་མཐོང་སྤང་སོ་གཉིས། གཟུགས་དང་གཟུགས་མེད་ན་
དེ་རྣམས་ལས་ཁོང་ཁྲོ་དོར་བའི་དགུ་དང་། དྲུག་དང་དྲུག་དང་བདུན་སྟེ་ཉེར་བརྒྱད་རེ་སྟེ་མཐོང་སྤང་གྱ་བརྒྱད་
དང་། འདོད་པའི་སྒོམ་སྤང་གི་འདོད་ཆགས་ཁོང་ཁྲོ་ང་རྒྱལ་མ་རིག་པ་བཞི། གཟུགས་གཟུགས་མེད་ཀྱི་ཁོང་ཁྲོ་
དོར་བའི་གསུམ་གསུམ་དང་སྒོམ་སྤང་བཅུ་སྟེ་ཕྲ་རྒྱས་དགུ་བཅུ་གོ་བརྒྱད་ལས། གཟུགས་མེད་ཉོན་མོངས་ཀྱིས་དགྲ་
བཅོམ་ཉམས་ཚེ་དེའི་འདོད་ཆགས་ང་རྒྱལ་མ་རིག་པ་གསུམ་རྙེད། གཟུགས་ཉོན་གྱིས་འཕགས་པ་གཟུགས་ཉོན་
སྤངས་པ་ལས་ཉམས་ཚེ། གཟུགས་ཀྱི་སྒོམ་སྤང་གསུམ་རྙེད། འཕགས་པ་འདོད་ཉོན་སྤངས་པ་ལས་ཉམས་ཚེ་
འདོད་པའི་སྒོམ་ སྤང་བཞི་རྙེད། གཟུགས་ ཉོན་གྱིས་དགྲ་བཅོམ་ ཉམས་ཚེ། གོང་མའི་སྒོམ་ སྤང་དྲུག་རྙེད།
འདོད་ཉོན་གྱིས་འཕགས་པ་གཟུགས་ཉོན་སྤང་པ་ལས་ ཉམས་ཚེ། འདོད་གཟུགས་ཀྱི་སྒོམ་སྤང་བདུན་རྙེད།
འདོད་ཉོན་གྱིས་དགྲ་བཅོམ་ཉམས་ཚེ་ཁམས་གསུམ་གྱི་སྒོམ་སྤང་བཅུ་རྙེད། སོ་སྐྱེ་གཟུགས་ཉོན་གྱིས་གཟུགས་ཉོན་
སྤངས་པ་ལས་ཉམས་ཚེ། གཟུགས་ཀྱི་ཕྲ་རྒྱས་སོ་གཅིག་རྙེད། སོ་སྐྱེ་འདོད་ཉོན་སྤང་བ་ལས་ཉམས་ཚེ་འདོད་པའི་
ཕྲ་རྒྱས་སོ་དྲུག་རྙེད། སོ་སྐྱེ་འདོད་ཉོན་གྱིས་གཟུགས་ཉོན་སྤང་པ་ལས་ཉམས་ཚེ། འདོད་གཟུགས་ཀྱི་ཕྲ་རྒྱས་རེ་

• 384 • ཆོས་མངོན་པ་མཛོད་ཀྱི་རྙེད་གཏོང་།
བདུན་རྙེད་དོ། ། གཟུགས་ཉོན་སྤངས་པའི་ཕྱིར་མི་འོང་གཟུགས་མེད་སྒོམ་སྤང་གསུམ་ལྡན། འདོད་ཉོན་སྤངས་
བའི་དེ་གོང་མའི་སྒོམ་སྤང་དྲུག་ལྡན། ཆགས་བཅས་པ་ལམ་རྗེས་ཤེས་ཀྱི་ཚེ་ཁམས་གསུམ་གྱི་སྒོམ་སྤང་བཅུ་དང་།
གཟུགས་ཉོན་སྤངས་པའི་འགོག་པ་རྗེས་ཤེས་ནས་ལམ་རྗེས་བཟོད་བར་གྱི་ཚེ། གཟུགས་མེད་ལམ་མཐོང་སྤང་
བདུན་སྒོམ་སྤང་གསུམ་སྟེ་བཅུ་ལྡན། དེ་འདྲ་བའི་ཀུན་འབྱུང་རྗེས་ཤེས་ནས་འགོག་པ་རྗེས་བཟོད་བར་གྱི་ཚེ་སྔར་
གྱི་བཅུ་དང་། འགོག་པ་མཐོང་སྤང་དྲུག་སྟེ་བཅུ་དྲུག་ལྡན། དེ་འདྲ་བའི་སྡུག་བསྔལ་རྗེས་ཤེས་ནས་ཀུན་འབྱུང་
རྗེས་བཟོད་བར་གྱི་ཚེ་གཟུགས་མེད་ཀུན་འགོག་ལམ་སྒོམ་སྤང་སྟེ་ཉེར་གཉིས་ལྡན། དེ་འདྲ་བའི་སྡུག་བསྔལ་རྗེས་
བཟོད་མན། གཟུགས་མེད་ཕྲ་རྒྱས་སོ་གཅིག་ལྡན། ཡང་ན་འདོད་ཉོན་ཙམ་སྤངས་པའི་འགོག་པ་རྗེས་ཤེས་ཀྱི་ཚེ་
གོང་མའི་ལམ་མཐོང་སྤང་སྒོམ་སྤང་ཉི་ཤུ་ལྡན། ཆགས་བཅས་པའི་ལམ་ཆོས་བཟོད་དང་། རྗེས་བཟོད་ཀྱི་ཚེ་གོང་
མའི་ལམ་མཐོང་སྤང་ཁམས་གསུམ་གྱི་སྒོམ་སྤང་ཉེར་བཞི་ལྡན། གཟུགས་ཉོན་སྤངས་པའི་སྡུག་བསྔལ་རྗེས་བཟོད་
མན། གཟུགས་མེད་ཀྱི་སོ་གཅིག་ལྡན། འདོད་ཉོན་སྤངས་པའི་ཀུན་འབྱུང་རྗེས་ཤེས་ནས་འགོག་པ་ཆོས་བཟོད་
བར་གྱི་ཚེ་གོང་མའི་འགོག་ལམ་མཐོང་སྤང་སྒོམ་སྤང་སོ་གཉིས་ལྡན། དེ་འདྲ་བའི་སྡུག་བསྔལ་རྗེས་ཤེས་ནས་ཀུན་
འབྱུང་རྗེས་བཟོད་པར་གྱི་ཚེ་གོང་མའི་མཐོང་སྤང་ཕྱི་མ་གསུམ་སྒོམ་སྤང་སྟེ་ཞེ་བཞི་ལྡན། ཆགས་བཅས་པའི་
འགོག་པ་ཆོས་ཤེས་དང་། འགོག་པ་རྗེས་བཟོད་ཀྱི་ཚེ་ཁམས་གསུམ་གྱི་ལམ་དང་སྒོམ་སྤང་གོང་མའི་འགོག་སྤང་ཞེ་
བཞི་ལྡན། ཆགས་བཅས་པའི་ཀུན་འབྱུང་རྗེས་ཤེས་དང་། འགོག་པ་ཆོས་བཟོད་པའི་ཚེ་ཁམས་གསུམ་གྱི་འགོག་
ལམ་མཐོང་སྤང་སྒོམ་སྤང་ང་གཅིག་ལྡན། འདོད་ཉོན་ཙམ་སྤངས་པའི་སྡུག་བསྔལ་ཆོས་བཟོད་པ་ཆོས་བཟོད་པ་
ཆོས་ཤེས་པ་རྗེས་བཟོད་ཀྱི་ཚེ་གོང་མའི་རེ་གཉིས་ལྡན། ཆགས་བཅས་ཀུན་འབྱུང་ཆོན་ཤེས་དང་། ཀུན་འབྱུང་
རྗེས་བཟོད་ཀྱི་ཚེ་གོང་མའི་མཐོང་སྤང་ཕྱི་མ་གསུམ། འདོད་པའི་འགོག་ལམ་མཐོང་སྤང་སྒོམ་སྤང་སྟེ་རེ་གསུམ་
ལྡན། ཆགས་བཅས་པའི་སྡུག་བསྔལ་རྗེས་ཤེས། ཀུན་འབྱུང་ཆོས་བཟོད་ཀྱི་ཚེ་ཁམས་གསུམ་གྱི་སྡུག་བསྔལ་མཐོང་
སྤང་དོར་བའི་བདུན་བཅུ་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་། སྡུག་བསྔལ་རྗེས་བཟོད་ཀྱི་ཚེ་
འདོད་པའི་སྡུག་བསྔལ་མཐོང་སྤང་དོར་བའི་གྱ་བརྒྱད་ལྡན། སྡུག་བསྔལ་ཆོས་བཟོད་མན་གྱི་ཆགས་བཅས་པ་ཕྲ་
བཅས་དགུ་བཅུ་གོ་བརྒྱད་ལྡན་ནོ། ། དགྲ་བཅོམ་ཐོབ་ཚེ་དང་། འཕགས་པས་གཟུགས་ཉོན་སྤངས་ཚེ་དང་འདོད་
ཉོན་སྤངས་ཚེ་རིམ་བཞིན་གཟུགས་མེད་གཟུགས་དང་། འདོད་པའི་སྒོམ་སྤངས་གསུམ་གསུམ་དང་། བཞི་གཏོང་།
གཟུགས་ཉོན་སྤངས་པའི་ཀུན་འབྱུང་དང་འགོག་པ་རྗེས་ཤེས་ཀྱི་ཚེ་རིམ་བཞིན་གཟུགས་མེད་ཀུན་འགོག་གི་དྲུག་རེ་
གཏོང་། ཆགས་བཅས་པའི་ཀུན་འགོག་ཆོས་ཤེས་དང་གཟུགས་ཉོན་སྤངས་པའི་ལམ་རྗེས་ཤེས་ཀྱི་ཚེ་རིམ་བཞིན་
འདོད་པའི་ཀུན་འགོག་དང་། གཟུགས་མེད་ལམ་གྱི་བདུན་གཏོང་། ཆགས་བཅས་པའི་ལམ་ཆོས་ཤེས་ཀྱི་ཚེ་

ཆོས་མངོན་པ་མཛོད་ཀྱི་རྙེད་གཏོང་། • 385 •
འདོད་པའི་ལམ་གྱི་བརྒྱད་དང་། གཟུགས་ཉོན་སྤངས་པའི་སྡུག་བསྔལ་རྗེས་ཤེས་ཀྱི་ཚེ། གཟུགས་མེད་སྡུག་བསྔལ་
གྱི་དགུ་གཏོང་། ཆགས་བཅས་པའི་སྡུག་བསྔལ་ཆོས་ཤེས་ཀྱི་ཚེ་འདོད་པའི་སྡུག་བསྔལ་གྱི་བཅུ་གཏོང་། གཟུགས་
ཉོན་མ་སྤངས་པའི་ཀུན་འགོག་རྗེས་ཤེས་ཀྱི་ཚེ་གོང་མའི་ཀུན་འགོག་གི་བཅུ་གཉིས་རེ་གཏོང་། དེ་འདྲ་བའི་ལམ་
རྗེས་ཤེས་ཀྱི་ཚེ་གོང་མའི་ལམ་གྱི་བཅུ་བཞི་གཏོང་། དེ་འདྲ་བའི་སྡུག་བསྔལ་རྗེས་ཤེས་ཀྱི་ཚེ་གོང་མའི་སྡུག་བསྔལ་གྱི་
བཅོ་བརྒྱད་གཏོང་། སོ་སྐྱེ་གཟུགས་ཉོན་སྤངས་ཚེ་གཟུགས་ཀྱི་སོ་གཅིག་གཏོང་། སོ་སྐྱེ་འདོད་ཉོན་སྤངས་ཚེ་
འདོད་པའི་སོ་དྲུག་གཏོང་ངོ༌། ། ཕྲ་རྒྱས་དགུ་བཅུ་གོ་བརྒྱད་ཀྱི་ནང་ནས་གཟུགས་ཕུང་ལ་དམིགས་པ་སོ་བརྒྱད།
ཚོར་སོགས་ལ་དམིགས་པ་གོ་གཉིས། དང་པོ་འདོད་གཟུགས་ཀྱི་སྡུག་བསྔལ་གྱི་ལྟ་བ་ལྔ་རེ། མ་རིག་ཐེ་ཚོམ་གཉིས་
རེ། ཀུན་འབྱུང་གི་ལོག་ལྟ་ལྟ་བ་མཆོག་འཛིན་ཐེ་ཚོམ་མ་རིག་བཞི་རེ། ལམ་གྱི་ལོག་ལྟ་ཐེ་ཚོམ་མ་རིག་གསུམ་རེ།
འདོད་པའི་སྒོམ་སྤངས་བཞི་གཟུགས་ཀྱི་གསུམ། གཟུགས་མེད་ལམ་གྱི་གསུམ་སྟེ་སོ་བརྒྱད་ལས། འཕགས་པ་
གཟུགས་ཉོན་གྱིས་ གཟུགས་དང་། འདོད་ཉོན་སྤངས་པ་ལས་ཉམས་ཚེ་གཟུགས་ཀྱི་སྒོམ་ སྤངས་ གསུམ་ དང་།
འདོད་པའི་སྒོམ་སྤངས་བཞི་རེ་རྙེད། འཕགས་པ་འདོད་ཉོན་གྱིས་གཟུགས་ཉོན་སྤངས་པ་ལས་ཉམས་ཚེ་འདོད་
གཟུགས་ཀྱི་སྒོམ་སྤང་བདུན་རྙེད། སོ་སྐྱེ་གཟུགས་ཉོན་སྤངས་པ་ལས་ཉམས་ཚེ། གཟུགས་ཀྱི་བཅུ་བདུན་རྙེད།
སོ་སྐྱེ་འདོད་ཉོན་སྤངས་པ་ལས་ཉམས་ཚེ་འདོད་པའི་བཅོ་བརྒྱད་རྙེད། སོ་སྐྱེ་འདོད་ཉོན་གྱིས་གཟུགས་ཉོན་སྤངས་
པ་ལས་ཉམས་ཚེ་འདོད་གཟུགས་ཀྱི་སོ་ལྔ་རྙེད་དོ། ། གཟུགས་ཉོན་སྤངས་པའི་སོ་སྐྱེ་གཟུགས་མེད་ལམ་གྱི་གསུམ་
ལྡན། གཟུགས་ཉོན་མ་སྤངས་པའི་འཕགས་པས་གཟུགས་ཀྱི་སྒོམ་སྤངས་གསུམ། གཟུགས་ཉོན་སྤངས་པའི་ལམ་
རྗེས་བཟོད་པ་གཟུགས་མེད་ལམ་གྱི་གསུམ་ལྡན། ཆགས་བཅས་སྒོམ་ལམ་པ་འདོད་གཟུགས་ཀྱི་སྒོམ་སྤངས་བདུན་
ལྡན། འདོད་ཉོན་སྤངས་པའི་ཀུན་འབྱུང་རྗེས་ཤེས་ནས། ལམ་རྗེས་བཟོད་བར་གྱི་ཚེ། གོང་མའི་ལམ་གྱི་དྲུག་
གཟུགས་ཀྱི་སྒོམ་སྤངས་གསུམ་དང་དགུ་ལྡན། ཆགས་བཅས་པའི་ལམ་ཆོས་ཤེས་དང་རྗེས་བཟོད་ཀྱི་ཚེ་འདོད་
གཟུགས་ཀྱི་སྒོམ་སྤངས་བདུན། གོང་མའི་ལམ་གྱི་དྲུག་སྟེ་བཅུ་གསུམ་ལྡན། འདོད་ཉོན་སྤངས་པའི་སྡུག་བསྔལ་
རྗེས་ཤེས་དང་། ཀུན་འབྱུང་རྗེས་བཟོད་པ་གཟུགས་ཀྱི་ཀུན་འབྱུང་བཞི་སྒོམ་སྤངས་གསུམ། གོང་མའི་ལམ་གྱི་
དྲུག་སྟེ་བཅུ་གསུམ་ལྡན། ཆགས་བཅས་པའི་ཀུན་འབྱུང་རྗེས་ཤེས་ནས། ལམ་ཆོས་བཟོད་བར་གྱི་ཚེ་ཁམས་གསུམ་
གྱི་ལམ་གྱི་དགུ་འདོད་གཟུགས་ཀྱི་སྒོམ་སྤངས་བདུན་སྟེ་བཅུ་དྲུག་ལྡན། འདོད་ཉོན་སྤངས་པའི་སོ་སྐྱེ་དེ་གོང་མའི་
ཉི་ཤུ་ལྡན། ཆགས་བཅས་པའི་ཀུན་འབྱུང་རྗེས་བཟོད་དང་། ཀུན་འབྱུང་ཆོས་ཤེས་ཀྱི་ཚེ། ཁམས་གསུམ་ཀའི་
ལམ་གྱི་དགུ་འདོད་གཟུགས་ཀྱི་སྒོམ་སྤངས་བདུན། གཟུགས་ཀྱི་ཀུན་འབྱུང་བཞི་སྟེ་ཉི་ཤུ་ལྡན། ་ ཆགས་བཅས་པའི་
སྡུག་བསྔལ་རྗེས་ཤེས་དང་ཀུན་འབྱུང་ཆོས་བཟོད་ཀྱི་ཚེ། སྔ་མའི་ཉི་ཤུ་དང་། འདོད་པའི་ཀུན་འབྱུང་བཞི་སྟེ་ཉེར་

• 386 • ཆོས་མངོན་པ་མཛོད་ཀྱི་རྙེད་གཏོང་།
བཞི་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་། རྗེས་བཟོད་ཀྱི་ཚེ་སྔར་གྱི་ཉེར་བཞི་དང་། གཟུགས་ཀྱི་
སྡུག་བསྔལ་གྱི་བདུན་ཏེ་སོ་གཅིག་ལྡན། ཆགས་བཅས་པའི་སྡུག་བསྔལ་ཆོས་བཟོད་མན་ལ་སོ་བརྒྱད་ལྡན་ནོ། །
གཟུགས་ཉོན་སྤངས་པའི་ལམ་རྗེས་ཤེས་ཀྱི་ཚེ་གཟུགས་མེད་ལམ་གྱི་གསུམ་དང་། འཕགས་པ་གཟུགས་ཉོན་སྤངས་
ཚེ་གཟུགས་ཀྱི་སྒོམ་སྤངས་གསུམ།: ཆགས་བཅས་ལམ་ཆོས་ཤེས་ཀྱི་ཚེ་འདོད་པའི་ལམ་གྱི་གསུམ་གཏོང་། འཕགས་
པའི་འདོད་ཉོན་སྤངས་ཚེ་འདོད་པའི་སྒོམ་སྤངས་བཞི་ཆགས་བཅས་པའི་ཀུན་འབྱུང་ཆོས་ཤེས་དང་། རྗེས་ཤེས་ཀྱི་
ཚེ་འདོད་གཟུགས་ཀྱི་ཀུན་འབྱུང་བཞི། འདོད་ཉོན་ཙམ་སྤངས་པའི་འཕགས་པ་ཀུན་འབྱུང་རྗེས་ཤེས་གཟུགས་ཀྱི་
ཀུན་འབྱུང་བཞི་གཏོང་། ཆགས་བཅས་པའི་ལམ་རྗེས་ཤེས་ཀྱི་ཚེ་གོང་མའི་ལམ་གྱི་དྲུག་གཏོང་། ཆགས་བཅས་
པའི་སྡུག་བསྔལ་ཆོས་ཤེས་དང་རྗེས་ཤེས་དང་། འདོད་ཉོན་ཙམ་སྤངས་པའི་རྗེས་ཤེས་ཀྱི་ཚེ་འདོད་གཟུགས་ཀྱི་
སྡུག་བསྔལ་གྱི་བདུན་རེ་གཏོང་། སོ་སྐྱེ་གཟུགས་ཉོན་སྤངས་ཚེ་གཟུགས་ཀྱི་བཅུ་བདུན། འདོད་ཉོན་སྤངས་ཚེ་
འདོད་པའི་བཅོ་བརྒྱད་གཏོང་ངོ༌། ། གཉིས་པ་ལ། ཁམས་གསུམ་གྱི་འགོག་པ་མཐོང་སྤང་གི་ལོག་ལྟ་ཐེ་ཚོམ་དྲུག་
བོར་བའི་གོ་གཉིས། དེ་བདག་གི་རྙེད་ལྡན་གཏོང་ཚུལ། *
 ཕྲ་རྒྱས་དགུ་བཅུ་གོ་བརྒྱད་ཀྱི་སྐབས་དང་འདྲ་བས་
འདིར་མ་བྲིས་སོ། ། གོ་བརྒྱད་ལས་ཚོར་བ་སྡུག་བསྔལ་ལ་དམིགས་པ་བཅོ་ལྔ། བདེ་བ་ལ་ལྔ་བཅུ། ཡིད་བདེ་ལ་
རེ་དྲུག ཡིད་མི་བདེ་ལ་སོ་བཞི། བཏང་སྙོམས་ལ་གོ་གཉིས། དང་པོ་ནི། འདོད་པའི་སྡུག་བསྔལ་གྱི་ལྟ་བ་ལྔ།
མ་རིག་ ཐེ་ཚོམ། ཀུན་འབྱུང་གི་ལོག་ལྟ། ལྟ་བ་མཆོག་འཛིན། མ་རིག ཐེ་ཚོམ་བཞི་དང་། འདོད་པའི་སྒོམ་
སྤངས་བཞི་སྟེ་བཅོ་ལྔ་ལས། འཕགས་པ་འདོད་པའི་ཆགས་བྲལ་ལས་ཉམས་ཚེ་འདོད་པའི་སྒོམ་སྤངས་བཞི་རྙེད།
འདོད་པའི་ཆགས་བྲལ་ལས་ཉམས་ཚེ་དང༌། གོང་མ་ནས་འདོད་པར་སྐྱེས་ཚེ་བཅོ་ལྔ་རྙེད་དོ། ། ཆགས་བཅས་
སྒོམ་ལམ་པ་འདོད་པའི་སྒོམ་སྤངས་བཞི་ལྡན། སྡུག་བསྔལ་ཆོས་ཤེས་ཡན་དེ་བཞི་དང་། ཀུན་འབྱུང་གི་བཞི་སྟེ་
བརྒྱད་ལྡན། ཆགས་བཅས་པའི་སྡུག་བསྔལ་ཆོས་བཟོད་མན་བཅོ་ལྔ་ལྡན་ནོ། ། ཆགས་བཅས་པའི་ཀུན་འབྱུང་
ཆོས་ཤེས་དང་། འཕགས་པ་འདོད་ཉོན་སྤངས་ཚེ་ཀུན་འབྱུང་བཞི་དང་། སྒོམ་སྤངས་བཞི་གཏོང་། ཆགས་
བཅས་པའི་སྡུག་བསྔལ་ཆོས་ཤེས་ཀྱི་ཚེ། སྡུག་བསྔལ་གྱི་བདུན་གཏོང་། སོ་སྐྱེ་འདོད་ཉོན་སྤངས་ཚེ་བཅོ་ལྔ་གཏོང་
ངོ༌། ། གཉིས་པ་ལ། འདོད་པའི་སྡུག་བསྔལ་མཐོང་སྤང་བདུན། ཀུན་འབྱུང་མཐོང་སྤང་བཞི། སྒོམ་སྤང་བཞི།
ལམ་མཐོང་སྤང་གསུམ། འགོག་པ་མཐོང་སྤང་གི་ལོག་ལྟ་ཐེ་ཚོམ་དོར་བའི་གཟུགས་ཀྱི་ཉེར་དགུ། གཟུགས་མེད་
ཀྱི་གསུམ་སྟེ་ལྔ་བཅུ་ལས། གཟུགས་མེད་ནས་བཞི་བར་སྐྱེས་ཚེ། གཟུགས་ཀྱི་ལམ་གྱི་གསུམ། འཕགས་པ་གསུམ་
པའི་ཆགས་བྲལ་ལས་ཉམས་ཚེ། གཟུགས་ཀྱི་སྒོམ་སྤང་གསུམ་རྙེད། ༈
 འཕགས་པ་འདོད་ཉོན་སྤངས་པ་ལས་ཉམས་
ཚེ་འདོད་པའི་སྒོམ་སྤང་བཞི་རྙེད། འདོད་ཉོན་གྱིས་དགྲ་བཅོམ་ཉམས་ཚེ་འདོད་གཟུགས་ཀྱི་སྒོམ་སྤངས་བདུན་

ཆོས་མངོན་པ་མཛོད་ཀྱི་རྙེད་གཏོང་། • 387. •
རྙེད། སོ་སྐྱེ་འདོད་པའི་ཆགས་བྲལ་ལས་ཉམས་ཚེ་འདོད་པའི་བཅོ་བརྒྱད་རྙེད། སོ་སྐྱེ་གསུམ་པའི་ཆགས་བྲལ་
ལས་ཉམས་ཚེ་གོང་མའི་ལམ་གྱི་དྲུག་དོར་བའི་ཉེར་དྲུག་རྙེད། བཞི་བ་ནས་གསུམ་བར་སྐྱེས་ཚེ་འང་དེ་རྙེད།
གཟུགས་མེད་ནས་གསུམ་པར་སྐྱེས་ཚེ་གཟུགས་མེད་ལམ་གྱི་གསུམ་དོར་བའི་གོང་མའི་ཉེར་དགུ་རྙེད། སོ་སྐྱེ་འདོད་
ཉོན་གྱིས་གསུམ་པའི་ཆགས་བྲལ་ལས་ཉམས་ཚེ་དང་། བཞི་བ་ནས་འདོད་པར་སྐྱེས་ཚེ་གོང་མའི་ལམ་གྱི་དྲུག་དོར་
བའི་ཞེ་བཞི་རྙེད། ༣，
 གཟུགས་མེད་ནས་འདོད་པར་སྐྱེས་ཚེ་དང་། སོ་སྐྱེ་འདོད་ཉོན་གྱིས་གཟུགས་ཀྱི་ཆགས་བྲལ་
ལས་ཉམས་ཚེ་གཟུགས་མེད་ལམ་གྱི་གསུམ་དོར་བའི་ཞེ་བདུན་རྙེད་དོ། ，，
 ། གཟུགས་ཉོན་སྤངས་པའི་ལམ་རྗེས་
བཟོད་མན་གཟུགས་མེད་ལམ་གྱི་གསུམ། - ་འཕགས་པ་འདོད་ཉོན་ཙམ་སྤངས་པས་གཟུགས་ཀྱི་སྒོམ་སྤང་གསུམ་
ལྡན། འདོད་གཟུགས་ཀྱི་སོ་སྐྱེ་དང་། མཐོང་ལམ་པ། གསུམ་པའི་ཉོན་མོངས་སྤངས་པ་གོང་མའི་ལམ་གྱི་དྲུག་
ལྡན། ་ཆགས་བཅས་སྒོམ་ལམ་པ་འདོད་གཟུགས་ཀྱི་སྒོམ་སྤང་བདུན་ལྡན། གཉིས་པའི་ཉོན་མོངས་སྤངས་པའི་
འགོག་པ་རྗེས་ཤེས་སོགས་གཟུགས་ཀྱི་ལམ་གྱི་བདུན་དང་སྒོམ་སྤངས་གསུམ་གཟུགས་མེད་ལམ་གྱི་གསུམ་སྟེ་བཅུ་
གསུམ་ལྡན། འདོད་ཉོན་སྤངས་པའི་ཀུན་འབྱུང་རྗེས་ཤེས་པ་སོགས་བཅུ་གསུམ་དེ་དང་གཟུགས་ཀྱི་འགོག་སྤང་
བཞི་སྟེ་བཅུ་བདུན་ལྡན། ཆགས་བཅས་པའི་འགོག་པ་རྗེས་ཤེས་དང༌། ལམ་ཆོས་བཟོད་པ་ཁམས་གསུམ་གྱི་ལམ་
གྱི་བཅུ་གསུམ་འདོད་གཟུགས་སྒོམ་སྤང་བདུན་ཏེ་ཉི་ཤུ་ལྡན། འདོད་ཉོན་སྤངས་པའི་སྡུག་བསྔལ་རྗེས་ཤེས་པ་
སོགས་བཞི། གཟུགས་ཀྱི་མཐོང་སྤང་ཕྱི་མ་གསུམ་གྱི་བཅུ་བདུན། སྒོམ་སྤང་གསུམ། གཟུགས་མེད་ལམ་གྱི་
གསུམ་སྟེ་ཉེར་གསུམ་ལྡན། ཆགས་བཅས་པའི་འགོག་པ་ཆོས་ཤེས་དང་རྗེས་བཟོད་པ། གཟུགས་ཀྱི་ཀུན་འབྱུང་
དྲུག་དོར་བའི་སྔ་མ་བཅུ་བདུན་དང་འདོད་ལམ་གྱི་གསུམ་དང་། སྒོམ་སྤང་བཞི་སྟེ་ཉེར་བཞི་ལྡན། ཆགས་བཅས་
པའི་ཀུན་འབྱུང་ཆོས་ཤེས་དང་། རྗེས་བཟོད་པ་ཉེར་བཞི་དེ་དང་།། གོང་མའི་ཀུན་འབྱུང་དྲུག་སྟེ་སུམ་ཅུ་ལྡན།
འདོད་ཉོན་སྤངས་པའི་ཆོས་བཟོད་མན་གོང་མའི་སོ་གཉིས་ལྡན། ཆགས་བཅས་པའི་སྡུག་བསྔལ་རྗེས་ཤེས་དང་།
ཀུན་འབྱུང་ཆོས་བཟོད་པ། འདོད་གཟུགས་ཀྱི་སྡུག་བསྔལ་གྱི་བཅུ་དྲུག་དོར་བའི་སོ་བཞི་ལྡན། ཆགས་བཅས་པའི་
སྡུག་བསྔལ་ཆོས་ཤེས་དང་། རྗེས་བཟོད་པ་འདོད་པའི་སྡུག་བསྔལ་གྱི་བདུན་དོར་པའི་ཞེ་གསུམ་ལྡན། ཆགས་
བཅས་པའི་སྡུག་བསྔལ་ཆོས་བཟོད་མན་ལྔ་བཅུ་ལྡན་ནོ། ། ཆགས་བཅས་པའི་ལམ་ཆོས་ཤེས་དང་། གཟུགས་ཉོན་
སྤངས་པའི་ལམ་རྗེས་ཤེས་དང་། སོ་སྐྱེ་གཟུགས་ཉོན་སྤངས་པ་དང་། འཕགས་པ་གསུམ་པའི་ཉོན་མོངས་སྤངས་
ཚེ་རིམ་བཞིན་ཁམས་གསུམ་གྱི་ལམ་གྱི་གསུམ་རེ་དང་། གཟུགས་ཀྱི་སྒོམ་སྤང་གསུམ་གཏོང་། ཆགས་བཅས་པའི་
ཀུན་འབྱུང་ཆོས་ཤེས་དང་། འགོག་པ་རྗེས་ཤེས་དང་། འཕགས་པ་འདོད་ཉོན་སྤངས་ཚེ་རིམ་བཞིན་འདོད་པའི་
ཀུན་འབྱུང་གཟུགས་ཀྱི་འགོག་པ། འདོད་པའི་སྒོམ་སྤང་བཞི་རེ་གཏོང་། ཆགས་བཅས་པའི་ཀུན་འབྱུང་རྗེས་ཤེས་

: 388 . ཆོས་མངོན་པ་མཛོད་ཀྱི་རྙེད་གཏོང་།
དང་། གསུམ་པའི་ཉོན་མོངས་སྤངས་པའི་ལམ་རྗེས་ཤེས་ཀྱི་ཚེ་གཟུགས་ཀྱི་ཀུན་འབྱུང་དྲུག་དང་། གོང་མའི་ལམ་
གྱི་དྲུག་གཏོང་། ཆགས་བཅས་པའི་སྡུག་བསྔལ་ཆོས་ཤེས་ཀྱི་ཚེ་འདོད་པའི་སྡུག་བསྔལ་གྱི་བདུན་གཏོང་། ཆགས་
བཅས་ཀྱི་སྡུག་བསྔལ་རྗེས་ཤེས་ཀྱི་ཚེ་གཟུགས་ཀྱི་སྡུག་བསྔལ་གྱི་དགུ་གཏོང་། ཆགས་བཅས་པའི་ལམ་རྗེས་ཤེས་ཀྱི་
ཚེ་གོང་མའི་ལམ་གྱི་བཅུ་གཏོང་། སོ་སྐྱེ་འདོད་ཉོན་སྤངས་ཚེ་འདོད་པའི་བཅོ་བརྒྱད་གཏོང་། སོ་སྐྱེ་གསུམ་པ་ལ་
ཆགས་བྲལ་བྱས་ཚེ་གོང་མའི་ལམ་གྱི་དྲུག་དོར་པའི་ཉེར་དྲུག་གཏོང་ངོ༌། ། གསུམ་པ་ལ། འདོད་གཟུགས་ཀྱི་ཕྲ་
རྒྱས་རེ་བདུན་ལས། འགོག་པའི་ལོག་ལྟ་ཐེ་ཚོམ་བཞི་བོར་བའི་རེ་གསུམ། གཟུགས་མེད་ལམ་གྱི་གསུམ་སྟེ་རེ་དྲུག་
ལས། སོ་སྐྱེ་བཞི་པའི་ཉོན་མོངས་ཀྱིས་བཞི་བའི་ཆགས་བྲལ་ལས་ཉམས་ཚེ་གཟུགས་ཀྱི་ལམ་གསུམ། འཕགས་པ་
གཉིས་པའི་ཉོན་མོངས་ཀྱིས་ས་པའི་ཆགས་བྲལ་ལས་ཉམས་ཚེ་གཟུགས་ཀྱི་སྒོམ་སྤང་གསུམ་རྙེད། འཕགས་པ་
འདོད་པའི་ཆགས་བྲལ་ལས་ཉམས་ཚེ་འདོད་པའི་སྒོམ་སྤང་བཞི་རྙེད། འདོད་ཉོན་གྱིས་དགྲ་བཅོམ་ཉམས་ཚེ་
འདོད་གཟུགས་ཀྱི་སྒོམ་སྤང་བདུན་རྙེད། གསུམ་པ་དང་བཞི་བ་ནས་དང་པོ་གཉིས་སུ་སྐྱེ་ཚེ་གོང་མའི་ལམ་གྱི་དྲུག་
དང་འགོག་པའི་གཉིས་དོར་བའི་ཉེར་དྲུག་རྙེད། སོ་སྐྱེ་གཉིས་པའི་ཉོན་མོངས་ཀྱིས་གཟུགས་ཀྱི་ཆགས་བྲལ་ལས་
ཉམས་ཚེ་གཟུགས་ཀྱི་ཉེར་དགུ་རྙེད། སོ་སྐྱེ་འདོད་པའི་ཆགས་བྲལ་ལས་ ཉམས་ཚེ་འདོད་པའི་ སོ་བཞི་རྙེད།
གསུམ་པ་བཞི་བ་ནས་འདོད་པར་སྐྱེས་ཚེ་གོང་མའི་ལམ་གྱི་དྲུག་དོར་བའི་དྲུག་ཅུ་རྙེད། གཟུགས་མེད་ནས་འདོད་
པར་སྐྱེས་ཚེ་གཟུགས་མེད་ལམ་གྱི་གསུམ་དོར་བའི་རེ་གསུམ་རྙེད་དོ། ། གཟུགས་ཉོན་སྤངས་པའི་སྐྱེ་འཕགས་
གཟུགས་མེད་ལམ་གྱི་གསུམ། འདོད་ཉོན་སྤངས་པའི་འཕགས་པ་གཟུགས་ཀྱི་སྒོམ་སྤང་གསུམ་ལྡན། གཉིས་པའི་
ཉོན་མོངས་སྤངས་པའི་ལམ་རྗེས་བཟོད་མན་གོང་མའི་ལམ་གྱི་དྲུག་ལྡན། ཆགས་བཅས་ སྒོམ་ལམ་པ་འདོད་
གཟུགས་ཀྱི་སྒོམ་སྤང་བདུན་ལྡན། འདོད་ཉོན་སྤངས་པའི་འགོག་པ་རྗེས་ཤེས་སོགས་བཞི། གོང་མའི་ལམ་སྤངས་
བཅུ་སྒོམ་སྤང་གསུམ། བཅུ་གསུམ་ལྡན། དེ་འདྲ་བའི་ཀུན་འབྱུང་རྗེས་ཤེས་སོགས་བཞི། བཅུ་གསུམ་པོ་དེ་དང་
འགོག་པའི་བཞི། བཅུ་བདུན་ལྡན། དེ་འདྲ་བའི་སྡུག་བསྔལ་རྗེས་ཤེས་པ་སོགས་བཞི། བཅུ་བདུན་དེ་དང་།
གཟུགསཀྱི་ཀུན་འབྱུང་དྲུག་སྟེ་ཉེར་གསུམ་ལྡན། ཆགས་བཅས་པའི་འགོག་པ་རྗེས་ཤེས་སོགས་བཞི། ཁམས་
གསུམ་གྱི་ལམ་གྱི་བཅོ་བརྒྱད། འདོད་གཟུགས་ཀྱི་སྒོམ་སྤང་བདུན་སྟེ་ཉེར་ལྔ་ལྡན། ཆགས་བཅས་པའི་འགོག་པ་
ཆོས་ཤེས་སོགས་བཞི། ཉེར་ལྔ་དེ་དང་གཟུགས་ཀྱི་འགོག་པའི་བཞི་སྟེ་ཉེར་དགུ་ལྡན། འདོད་ཉོན་སྤངས་པའི་
སྡུག་བསྔལ་རྗེས་བཟོད་མན་གོང་མའི་སོ་གཉིས་ལྡན། ཆགས་བཅས་པའི་ཀུན་འབྱུང་རྗེས་ཤེས་དང་། འགོག་པ་
ཆོས་བཟོད་པ་ཉེར་དགུ་བོ་དེ་དང་། འདོད་པའི་འགོག་པའི་ལྔ་དང་སོ་བཞི་ལྡན། ཆགས་བཅས་པའི་ཀུན་འབྱུང་
ཆོས་ཤེས་དང་། རྗེས་བཟོད་པ་སོ་བཞི་དེ་དང་། གཟུགས་ཀྱི་ཀུན་འབྱུང་དྲུག་སྟེ་བཞི་བཅུ་ལྡན། ཆགས་བཅས་

ཆོས་མངོན་པ་མཛོད་ཀྱི་རྙེད་གཏོང་། • 389 •
པ ་་་་་་་་་་
པའི་སྡུག་བསྔལ་ཆོས་ཤེས་དང་། ཀུན་འབྱུང་ཆོས་བཟོད་པ་བཞི་བཅུ་དེ་དང་། འདོད་པའི་ཀུན་འབྱུང་བདུན་ཏེ་
ཞེ་བདུན་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་། རྗེས་བཟོད་པ་སྔར་གྱི་ཞེ་བདུན་གཟུགས་ཀྱི་སྡུག་
བསྔལ་གྱི་དགུ་སྟེ་ང་དྲུག་ལྡན། ཆགས་བཅས་པའི་སྡུག་བསྔལ་ཆོས་བཟོད་མན་རེ་དྲུག་ལྡན་ནོ། ། སོ་སྐྱེ་གཟུགས་
ཉོན་སྤངས་ཚེ་དང་། གཟུགས་ཉོན་སྤངས་པའི་ལམ་རྗེས་ཤེས་ཀྱི་ཚེ་གོང་མའི་ལམ་གྱི་གསུམ་རིམ་བཞིན་གཏོང་།
འཕགས་པ་གཉིས་པའི་ཉོན་མོངས་སྤངས་ཚེ་གཟུགས་ཀྱི་སྒོམ་སྤང་གསུམ་གཏོང་། གཉིས་པའི་ཉོན་མོངས་མ་
སྤངས་པའི་འགོག་པ་རྗེས་ཤེས་ཀྱི་ཚེ་གཟུགས་ཀྱི་འགོག་པའི་བཞི་གཏོང་། འདོད་པའི་འཕགས་པ་འདོད་ཉོན་
སྤངས་ཚེ་འདོད་པའི་སྒོམ་སྤང་བཞི་གཏོང་། ཆགས་བཅས་པའི་འགོག་པ་ཆོས་ཤེས་ཀྱི་ཚེ་འདོད་པའི་འགོག་སྤངས་
ལྔ་གཏོང་། ཆགས་བཅས་པའི་ཀུན་འབྱུང་རྗེས་ཤེས་དང་། ལམ་རྗེས་ཤེས་ཀྱི་ཚེ་གཟུགས་ཀྱི་ཀུན་འབྱུང་གི་དྲུག་
དང་། གོང་མའི་ལམ་གྱི་དྲུག་གཏོང་། ཆགས་བཅས་པའི་ཀུན་འབྱུང་ཆོས་ཤེས་ཀྱི་ཚེ་འདོད་པའི་ཀུན་འབྱུང་
བདུན་གཏོང་། ཆགས་བཅས་པའི་ལམ་ཆོས་ཤེས་ཀྱི་ཚེ་འདོད་པའི་ལམ་གྱི་བརྒྱད་གཏོང་། ཆགས་བཅས་པའི་
སྡུག་བསྔལ་རྗེས་ཤེས་ཀྱི་ཚེ་གཟུགས་ཀྱི་སྡུག་བསྔལ་དགུ་གཏོང་། ཆགས་བཅས་པའི་སྡུག་བསྔལ་ཆོས་ཤེས་ཀྱི་ཚེ་
འདོད་པའི་སྡུག་བསྔལ་བཅུ་གཏོང་། ཆགས་བཅས་པའི་ལམ་རྗེས་ཤེས་ཀྱི་ཚེ་གོང་མའི་ལམ་གྱི་བཅུ་གཏོང་། སོ་སྐྱེ་
གཉིས་པའི་ཉོན་མོངས་སྤངས་ཚེ་གོང་མའི་ལམ་གྱི་དྲུག་དོར་བའི་གཟུགས་ཀྱི་ཉེར་དྲུག་གཏོང་། སོ་སྐྱེ་འདོད་ཉོན་
སྤངས་ཚེ་འདོད་པའི་སོ་བཞི་གཏོང་ངོ་། ། བཞི་པ་ནི། འདོད་པའི་ཕྲ་རྒྱས་སོ་དྲུག་གི་འགོག་ལམ་གྱི་ལོག་ལྟ་ཐེ་ཚོམ་
བཞི་དོར་བའི་སོ་གཉིས་ལས། འཕགས་པ་འདོད་པའི་ཆགས་བྲལ་ལས་ཉམས་ཚེ་འདོད་པའི་སྒོམ་སྤང་བཞི་རྙེད།
སོ་སྐྱེ་འདོད་པའི་ཆགས་བྲལ་ལས་ཉམས་ཚེ་སོ་གཉིས་རྙེད་དོ། ཆགས་བཅས་པའི་སྒོམ་ལམ་པ་འདོད་པའི་སྒོམ་
སྤང་བཞི་ལྡན། ཆགས་བཅས་པའི་འགོག་པ་ཆོས་ཤེས་སོགས་བཞི། འདོད་པའི་ལམ་གྱི་དྲུག་སྒོམ་སྤང་བཞི་སྟེ་
བཅུ་ལྡན། དེ་འདྲ་བའི་ཀུན་འབྱུང་ཆོས་ཤེས་སོགས་བཞི་སྔར་གྱི་བཅུ་དང་། འགོག་པའི་ལྔ་སྟེ་བཅོ་ལྔ་ལྡན། དེ་
འདྲ་པའི་སྡུག་བསྔལ་ཆོས་ཤེས་སོགས་བཞི། བཅོ་ལྔ་བོ་དེ་དང་འདོད་པའི་ཀུན་འབྱུང་བདུན་སྟེ་ཉེར་གཉིས་ལྡན།
དེ་འདྲ་བའི་སྡུག་བསྔལ་ཆོས་བཟོད་མན་སོ་གཉིས་ལྡན་ནོ། འཕགས་པ་འདོད་ཉོན་སྤངས་ཚེ་འདོད་པའི་སྒོམ་སྤང་
བཞི་གཏོང་། ཆགས་བཅས་པའི་འགོག་པ་ཆོས་ཤེས་ཐོབ་ཚེ་འགོག་པའི་ལྔ་གཏོང་། ཆགས་བཅས་པའི་ལམ་ཆོས་
ཤེས་ཀྱི་ཚེ་ལམ་གྱི་དྲུག་གཏོང་། ཆགས་བཅས་པའི་ཀུན་འབྱུང་ཆོས་ཤེས་ཐོབ་ཚེ་ཀུན་འབྱུང་གི་བདུན་གཏོང་།
ཆགས་བཅས་པའི་སྡུག་བསྔལ་ཆོས་ཤེས་ཀྱི་ཚེ་སྡུག་བསྔལ་གྱི་བཅུ་གཏོང་། སོ་སྐྱེ་འདོད་ཉོན་སྤངས་ཚེ་སོ་གཉིས་
གཏོང་ངོ་། ལྔ་བ། བཏང་སྙོམས་ཡུལ་དུ་བྱེད་པའི་ཕྲ་རྒྱས་ཀྱི་རྙེད་ལྡན་གཏོང་ཚུལ་ཕྲ་རྒྱས་གོ་བརྒྱད་ཀྱི་སྐབས་ལྟར་
ཤེས་པར་བྱའོ། ཁམས་གསུམ་གྱི་སྡུག་བསྔལ་གྱི་མཇུག་མཐར་ལོག་ལྟ་གསུམ། ཀུན་འགོག་ལམ་གྱི་ལོག་ལྟ་གསུམ་

· 390 • ཆོས་མངོན་པ་མཛོད་ཀྱི་རྙེད་གཏོར་
- ------ -- -- --- ལ་བསམ་བཟཀག་པས་
རེ་སྟེ་ལྟ་བའི་རྫས་བཅོ་བརྒྱད་ལས། སོ་སྐྱེ་འདོད་གཟུགས་ཀྱི་ཆགས་བྲལ་ལས་ཉམས་ཚེ་འདོད་གཟུགས་ཀྱི་དྲུག་རེ་
འ:་་་་
རྙེད། ། འདོད་ཉོན་གྱིས་སོ་སྐྱེ་གཟུགས་ཀྱི་ཆགས་བྲལ་ལས་ཉམས་ཚེ་འདོད་གཟུགས་ཀྱི་བཅུ་གཉིས་རྙེད་དོ། །
1 . .
གཟུགས་ཉོན་སྤངས་པའི་འགོག་པ་རྗེས་ཤེས་སོགས་བཞི་གཟུགས་མེད་ལམ་གྱི་གཅིག་ལྡན། ཆགས་བཅས་པའི་
ལམཆོས་ཤེས་དང་། རྗེས་བཟོད་ཀྱི་ཚེ་གོང་མའི་ལམ་གྱི་གཉིས་ལྡན། གཟུགས་ཉོན་སྤངས་པའི་འགོག་པ་རྗེས་
ཤེས་ཡང་གཟུགས་མེད་འགོག་ལམ་གྱི་དེ་གཉིས་ལྡན། ，
 ཆགས་བཅས་པའི་འགོག་པ་རྗེས་ཤེས་དང་། ལམ་ཆོས་
བཟོད་ཀྱི་ཚེ་གཟུགས་ཉོན་སྤངས་པའི་ཀུན་འབྱུང་ཆོས་ཤེས་དང་། རྗེས་བཟོད་ཀྱི་ཚེ་ལམ་སྤང་གསུམ་གྱི་ལོག་ལྟ་
དང་། གཟུགས་མེད་ཀུན་འགོག་ལམ་གྱི་གསུམ་ལྡན། ，，：
，་འདོད་ཉོན་སྤངས་པའི་ཀུན་འབྱུང་རྗེས་ཤེས་པ་སོགས།
གོང་མའི་འགོག་ལམ་གྱི་བཞི་ལྡན། ་ཆགས་བཅས་པའི་འགོག་པ་ཆོས་ཤེས་དང་རྗེས་བཟོད་པ། བཞི་པོ་དེ་དང་
འདོད་པའི་ལམ་གྱི་དེ་ལྡན། གཟུགས་ཉོན་སྤངས་པའི་སོ་སྐྱེ་གཟུགས་མེད་དྲུག་ལྡན། འདོད་ཉོན་སྤངས་པའི་སྡུག་
བསྔལ་རྗེས་ཤེས་སོགས་བཞི། གོང་མའི་ཀུན་འགོག་ལམ་གྱི་དྲུག་ལྡན། ཆགས་བཅས་པའི་ཀུན་འབྱུང་རྗེས་ཤེས་
དང་འགོག་པ་ཆོས་བཟོད་ཀྱི་ཚེ་ཁམས་གསུམ་གྱི་འགོག་ལམ་གྱི་དྲུག་ལྡན། ཆགས་བཅས་པའི་ཀུན་འབྱུང་ཆོས་ཤེས་
ཐ•ཀྱི་
དང་རྗེས་བཟོད་པ་དྲུག་པོ་དེ་དང་། གོང་མའི་ཀུན་འབྱུང་གཉིས་ཏེ་བརྒྱད་ལྡན། ཆགས་བཅས་པའི་སྡུག་བསྔལ་
རྗེས་ཤེས་དང་ཆོས་བཟོད་པ་བརྒྱད་པོ་དེ་དང་། འདོད་པའི་ཀུན་འབྱུང་གཅིག་ཏེ་དགུ་ལྡན། འདོད་ཉོན་སྤངས་
པའི་སྡུག་བསྔལ་རྗེས་བཟོད་མན་གོང་མའི་བཅུ་གཉིས་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་རྗེས་
བཟོད་ཀྱི་ཚེ་སྔར་དགུ་དང་། ་ གོང་མའི་སྡུག་བསྔལ་གྱི་དྲུག་སྟེ་བཅོ་ལྔ་ལྡན། ཆགས་བཅས་པའི་སྡུག་བསྔལ་ཆོས་
བཟོད་མན་བཅོ་བརྒྱད་དང་ལྡན་ནོ། ་ཆགས་བཅས་པའི་ཆོས་ཤེས་ཕྱི་མ་གསུམ་གྱི་ཚེ་འདོད་པའི་ཀུན་འགོག་ལམ་
གྱི་དེ་རེ་དང་། གཟུགས་ཉོན་སྤངས་པའི་རྗེས་ཤེས་ཕྱི་མ་གསུམ་གྱི་ཚེ་གཟུགས་མེད་ཀུན་འགོག་ལམ་གྱི་དེ་རེ་གཏོང་།
འདོད་ཉོན་སྤངས་པའི་རྗེས་ཤེས་ཕྱི་མ་གསུམ་གྱི་ཚེ་གོང་མའི་ཀུན་འགོག ལམ་གྱི་གཉིས་རེ་གཏོང་ཆོགས་བཅས་
པའི་སྡུག་བསྔལ་ཆོས་ཤེས་དང་། གཟུགས་ཉོན་སྤངས་པའི་སྡུག་བསྔལ་རྗེས་ཤེས་ཀྱི་ཚེ་འདོད་པའི་སྡུག་བསྔལ་གྱི་
གསུམ་དང་། གཟུགས་མེད་སྡུག་བསྔལ་གསུམ་གཏོང་། སོ་སྐྱེ་འདོད་ཉོན་དང་གཟུགས་ཉོན་སྤངས་ཚེ་འདོད་
གཟུགས་ཀྱི་དྲུག་རེ་གཏོང་ངོ༌། ༈ ་ཁམས་གསུམ་གྱི་སྡུག་བསྔལ་དང་ལམ་གྱི་ལྟ་བ་དང་། ，་，，་རྟུལ་ཞུགས་མཆོག་
འཛིན་གཉིས་རེ་ཀུན་འགོག་གི་ལྟ་བ་མཆོག་འཛིན་རེ་རེ་སྟེ། མཆོག་འཛིན་རྫས་བཅོ་བརྒྱད་ལས། འདོད་པ་དང་
གཟུགས་ཉོན་སྤངས་པ་ལས་ཉམས་ཚེ་འདོད་གཟུགས་ཀྱི་དྲུག་རེ་རྙེད། འདོད་ཉོན་གྱིས་གཟུགས་ཉོན་སྤངས་པ་
ལས་ཉམས་ཚེ་འདོད་གཟུགས་ཀྱི་བཅུ་གཉིས་རྙེད་དོ། ༈ གཟུགས་ཉོན་སྤངས་པའི་འགོག་པ་རྗེས་ཤེས་སོགས་
བཞི་གཟུགས་མེད་ལམ་གྱི་གཉིས་ལྡན། གཟུགས་ཉོན་སྤངས་པའི་ཀུན་འབྱུང་རྗེས་ཤེས་པ་སོགས་བཞི་གཟུགས་

ཆོས་མངོན་པ་མཛོད་ཀྱི་རྙེད་གཏོང་། • 391 •
- -་་ལས་- བསམ་-----
མེད་ཀུན་འགོག་ལམ་གྱི་གསུམ་ལྡན། ཆགས་བཅས་པའི་ལམ་ཆོས་ཤེས་དང་། རྗེས་བཟོད་པ་གོང་མའི་ལམ་གྱི་
བཞི་ལྡན། གཟུགས་ཉོན་སྤངས་པའི་སྡུག་བསྔལ་རྗེས་ཤེས་སོགས་བཞི་གཟུགས་མེད་ཀུན་འགོག་ལམ་གྱི་བཞི་ལྡན།
ཆགས་བཅས་པའི་འགོག་ པ་ རྗེས་ ཤེས་ དང་། ལམ་ཆོས་བཟོད་ཀྱི་ཚེ་ ཁམས་ གསུམ་ ཀའི་ལམ་ གྱི་ དྲུག་ ལྡན།
གཟུགས་ཉོན་སྤངས་པའི་སོ་སྐྱེ་དེ་གཟུགས་མེད་ཀྱི་དྲུག་ལྡན། ཆགས་བཅས་པའི་འགོག་པ་ཆོས་ཤེས་དང་རྗེས་རྒྱས
བཟོད་ཀྱི་ཚེ། དྲུག་པོ་དེ་དང་གོང་མའི་འགོག་པའི་གཉིས་ཏེ་བརྒྱད་ལྡན། འདོད་ཉོན་སྤངས་པའི་སྡུག་བསྔལ་
རྗེས་ཤེས་སོགས་བཞི་གོང་མའི་ཀུན་འགོག་ལམ་གྱི་བརྒྱད་ལྡན། ཆགས་བཅས་པའི་ཀུན་འབྱུང་རྗེས་ཤེས་དང་།
འགོག་པ་ཆོས་བཟོད་ཀྱི་ཚེ་ཁམས་གསུམ་གྱི་འགོག་ལམ་གྱི་དགུ་ལྡན། ཆགས་བཅས་པའི་ཀུན་འབྱུང་ཆོས་ཤེས་དང་
རྗེས་བཟོད་ཀྱི་ཚེ། དགུ་བོ་དེ་དང་གོང་མའི་ཀུན་འབྱུང་གི་གཉིས་ཏེ་བཅུ་གཅིག་ལྡན། འདོད་ཉོན་སྤངས་པའི་
སྡུག་བསྔལ་ཆོས་བཟོད་མན་གོང་མའི་བཅུ་གཉིས་ལྡན། ་ སྡུག་བསྔལ་རྗེས་ཤེས་དང་ཀུན་འབྱུང་ཆོས་བཟོད་ཀྱི་ཚེ།
བཅུ་གཅིག་པོ་དེ་དང་འདོད་པའི་ཀུན་འབྱུང་གི་དེ་བཅུ་གཉིས་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་
རྗེས་བཟོད་པ། འདོད་པའི་སྡུག་བསྔལ་གྱི་གཉིས་དོར་བའི་བཅུ་དྲུག་ལྡན། ཆགས་བཅས་པའི་སྡུག་བསྔལ་ཆོས་
བཟོད་མན་བཅོ་བརྒྱད་ལྡན་ནོ། གཟུགས་ཉོན་སྤངས་པའི་རྗེས་ཤེས་བར་བ་གཉིས་དང་། ཆགས་བཅས་པའི་ཆོས་
ཤེས་བར་བ་གཉིས་ཀྱི་ཚེ་རེ་རེ་གཏོང་། དེ་འདྲ་བའི་ཆོས་ཤེས་ཐོག་མཐའ་གཉིས་དང་། རྗེས་ཤེས་བར་བ་གཉིས་
དང༌། གཟུགས་ཉོན་སྤངས་པའི་རྗེས་ཤེས་ཐོག་མཐའ་གཉིས་རེའི་ཚེ་གཉིས་རེ་གཏོང་སྟེ་སླ། ཆགས་བཅས་པའི་
རྗེས་ཤེས་ཐོག་མཐའ་གཉིས་ཀྱི་ཚེ་གོང་མའི་སྡུག་བསྔལ་གྱི་བཞི་དང་། ལམ་གྱི་བཞི་གཏོང་། སོ་སྐྱེ་འདོད་གཟུགས་
ཀྱི་ཉོན་མོངས་སྤངས་ཚེ་འདོད་གཟུགས་ཀྱི་དྲུག་རེ་གཏོང་ངོ༌། ཁམས་གསུམ་གྱི་སྤང་བྱ་རེས་ལྔའི་རྣམ་ཤེས་དང་།
ཟག་མེད་རྣམ་ཤེས་ཏེ་བཅུ་དྲུག་ལས། སྡུག་བསྔལ་ཆོས་བཟོད་ཀྱི་ཚེ་ཟག་མེད་ཀྱི་དེ་རྙེད། སོ་སྐྱེ་འདོད་པ་དང་
གཟུགས་ཀྱི་ཆགས་བྲལ་ལས་ཉམས་ཚེ་འདོད་གཟུགས་ཀྱི་མཐོང་སྤང་བཞི་རེ་རྙེད། གཟུགས་མེད་ནས་གཟུགས་སུ་
སྐྱེས་ཚེ་གཟུགས་ཀྱི་ལྔ་དང་། འདོད་པའི་སྒོམ་སྤང་སྟེ་དྲུག་རྙེད། སོ་སྐྱེ་འདོད་ཉོན་གྱིས་གཟུགས་ཉོན་སྤངས་པ་
ལས་ཉམས་ཚེ། འདོད་གཟུགས་ཀྱི་མཐོང་སྤངས་བརྒྱད་རྙེད། གཟུགས་མེད་ནས་འདོད་པར་སྐྱེས་ཚེ་འདོད་
གཟུགས་ཀྱི་བཅུ་རྙེད་དོ། ། གཟུགས་མེད་འཕགས་པས་གཟུགས་མེད་ཀྱི་སྒོམ་སྤང་དང་ཟག་མེད་གཉིས་ལྡན།
འདོད་གཟུགས་ཀྱི་སྒོམ་ལམ་པ་ཁམས་གསུམ་གྱི་སྒོམ་སྤང་ཟག་མེད་བཞི་ལྡན། གཟུགས་ཉོན་སྤངས་པའི་འགོག་པ་
རྗེས་ཤེས་སོགས་བཞི། ཁམས་གསུམ་གྱི་སྒོམ་སྤང་གཟུགས་མེད་ལམ་མཐོང་སྤང་ཟག་མེད་སྟེ་ལྔ་ལྡན། གཟུགས་
མེད་སོ་སྐྱེ་གཟུགས་མེད་ཀྱི་ལྔ་ལྡན། ཆགས་བཅས་པའི་ལམ་ཆོས་ཤེས་དང་རྗེས་བཟོད་ཀྱི་ཚེ། སྒོམ་སྤང་གསུམ་
གོང་མའི་ལམ་གྱི་གཉིས་ཟག་མེད་དེ་དྲུག་ལྡན། དེ་འདྲ་བའི་འགོག་པ་རྗེས་ཤེས་དང་ལམ་ཆོས་བཟོད་ཀྱི་ཚེ། དྲུག་

， 392 • ཆོས་མངོན་པ་མཛོད་ཀྱི་རྙེད་གཏོང་། 
པོ་དེ་དང་འདོད་པའི་ལམ་གྱི་དེ་བདུན་ལྡན། གཟུགས་ཉོན་སྤངས་པའི་སྡུག་བསྔལ་རྗེས་ཤེས་པ་སོགས་བཞི།
སྒོམ་སྤང་གསུམ་གཟུགས་མེད་མཐོང་སྤང་ཕྱི་མ་གསུམ་ཟག་མེད་དེ་བདུན་ལྡན། གཟུགས་ཉོན་སྤངས་པའི་འདོད་
གཟུགསཀྱི་སོ་སྐྱེ་གཟུགས་མེད་རེས་ལྔ། འདོད་གཟུགས་ཀྱི་སྒོམ་སྤང་བདུན་ལྡན། གཟུགས་ཉོན་སྤངས་པའི་
མཐོང་ལམ་དང་པོ་གསུམ་གྱི་ཚེ། གཟུགས་མེད་རིས་ལྔ་འདོད་གཟུགས་ཀྱི་སྒོམ་སྤང་ཟག་མེད་དེ་བརྒྱད། འདོད་
ཉོན་སྤངས་པའི་ཀུན་འབྱུང་རྗེས་ཤེས་པ་སོགས་བཞི། གོང་མའི་འགོག་ལམ་གྱི་བཞི། སྒོམ་སྤང་གསུམ། ཟག་
མེད་དེ་བརྒྱད་ལྡན། འགོག་པ་ཆོས་ཤེས་དང་རྗེས་བཟོད་ཚེ་གོང་མའི་འགོག་ལམ་གྱི་བཞི། འདོད་པའི་ལམ་གྱི་དེ་
སྒོམ་སྤང་གསུམ་ཟག་མེད་དེ་དགུ་ལྡན། འདོད་ཉོན་སྤངས་པའི་སྡུག་བསྔལ་རྗེས་ཤེས་པ་སོགས་བཞི། སྒོམ་སྤང་
གསུམ། གོང་མའི་མཐོང་སྤང་དྲུག ཟག་མེད་དེ་བཅུ། ཆགས་བཅས་པའི་ཀུན་འབྱུང་རྗེས་ཤེས་དང་། འགོག་ .
པ་ཆོས་བཟོད་ཀྱི་ཚེ་ཁམས་གསུམ་གྱི་འགོག་ལམ་དྲུག་སྒོམ་སྤང་གསུམ་ཟག་མེད་དེ་བཅུ་ལྡན། འདོད་ཉོན་སྤངས་
པའི་སོ་སྐྱེ་གོང་མའི་སྤང་བྱ་བཅུ། འདོད་པའི་སྒོམ་སྤང་སྟེ་བཅུ་གཅིག་ལྡན། ཆགས་བཅས་པའི་ཀུན་འབྱུང་ཆོས་
ཤེས་དང་། རྗེས་བཟོད་ཀྱི་ཚེ་གོང་མའི་མཐོང་སྤང་དྲུག འདོད་པའི་འགོག་ལམ། སྒོམ་སྤང་གསུམ། ཟག་མེད་
དེ་བཅུ་གཉིས། འདོད་ཉོན་སྤངས་པའི་མཐོང་ལམ་དང་པོ་གསུམ་གྱི་ཚེ་གོང་མའི་བཅུ། འདོད་པའི་སྒོམ་སྤང་
ཟག་མེད་དེ་བཅུ་གཉིས་ལྡན། ཆགས་བཅས་པའི་སྡུག་བསྔལ་རྗེས་ཤེས་དང་ཀུན་འབྱུང་ཆོས་བཟོད་ཀྱི་ཚེ་ཁམས་
གསུམ་གྱི་བཅུ་གཉིས་ཟག་མེད་དེ་བཅུ་གསུམ་ལྡན། ཆགས་བཅས་པའི་སོ་སྐྱེ་ཟག་མེད་རྣམ་ཤེས་དོར་བའི་བཅོ་ལྔ་
ལྡན། ཆགས་བཅས་པའི་སྡུག་བསྔལ་ཆོས་བཟོད་ཀྱི་ཚེ་བཅུ་དྲུག་ལྡན་ནོ། ། ཆགས་བཅས་པའི་ཆོས་ཤེས་རེ་རེ་
དང་། གཟུགས་ཉོན་སྤངས་པའི་རྗེས་ཤེས་རེ་རེའི་ཚེ། འདོད་པ་དང་གཟུགས་མེད་ཀྱི་མཐོང་སྤང་རེ་རེ་གཏོང་།
ཆགས་བཅས་པའི་རྗེས་ཤེས་བཞི་རེ་རེའི་ཚེ་གོང་མའི་བདེན་བཞིའི་གཉིས་རེ་གཏོང་། གཟུགས་ནས་གཟུགས་མེད་
དུ་སྐྱེས་ཚེ་འདོད་གཟུགས་ཀྱི་གཉིས་གཏོང་། སོ་སྐྱེ་འདོད་གཟུགས་ཀྱི་ཉོན་མོངས་སྤངས་ཚེ་འདོད་གཟུགས་ཀྱི་བཞི་
རེ་གཏོང་ངོ༌། རྣམ་ཤེས་བཅུ་དྲུག་གི་ནང་ནས། ཚོར་བ་སྡུག་བསྔལ་ལ་དམིགས་པ། འདོད་པའི་སྡུག་ཀུན་འདོད་
གཟུགས་ཀྱི་སྒོམ་སྤང་ཟག་མེད་དང་ལྔ། བདེ་དབང་ལ་དམིགས་པ་འདོད་པའི་འགོག་པ་མཐོང་སྤང་དོར་བའི་བཞི།
གཟུགས་ཀྱི་རེས་ལྔ། གཟུགས་མེད་ལམ་སྤང་སྒོམ་སྤང་ཟག་མེད་དང་བཅུ་གཉིས། ཡིད་བདེ་ལ་དམིགས་པ་བཅུ་
གཉིས་པོ་དེ་དང་། འདོད་པའི་འགོག་སྤང་སྟེ་བཅུ་གསུམ། ཡིད་མི་བདེ་ལ་དམིགས་པ། འདོད་པའི་རིས་ལྔ།
གཟུགས་ཀྱི་སྒོམ་སྤང་ཟག་མེད་དང་བདུན། བཏང་སྙོམས་ལ་དམིགས་པ་བཅུ་དྲུག དེ་དག་གི་རྙེད་ཚུལ་སོགས་གོ་
སླ། འདོད་པའི་སྒོམ་སྤང་གཟུགས་ཀྱི་རིས་ལྔ་ཟག་མེད་བདེ་དབང་བདུན་ལས། བརྟགས་མིན་གྱི་འགོག་པ་
གཟུགས་ཀྱི་སྒོམ་སྤང་གི་དེ་གཅིག་ཙམ་གྱི་ཡུལ་དང་། འདོད་པའི་སས་བསྡུས་ཀྱི་ཤེས་པ་དང་། ལྡན་མིན་འདུ་བྱེད་

ཆོས་མངོན་པ་མཛོད་ཀྱི་རྙེད་གཏོང་། • 393 •
- - - མ =
ནི། རྣམ་རིག་མིན་པའི་གཟུགས། བསམ་གཏན་དང་པོའི་སྤང་བྱ་རིས་ལྔ་དང་། གཉིས་པའི་སྤང་བྱ་རིས་ལྔ་སྟེ་
བཅུ་གསུམ་ནི། གཟུགས་ཀྱི་སྒོམ་སྤང་དང་། ཟག་མེད་གཉིས་ཀྱི་ཡུལ་དང་། འདོད་པའི་གཟུགས་སོགས་དོན་ལྔ་
འདོད་གཟུགས་ཀྱི་སྒོམ་སྤང་ཟག་མེད་གསུམ་གྱི་དང་། འགོག་བདེན་འགོག་པ་མཐོང་སྤང་དང་གཟུགས་ཀྱི་སྒོམ་
སྤང་དང་ཟག་མེད་གསུམ་གྱི་དང་། ལམ་བདེན་ལམ་མཐོང་སྤང་དང་། གཟུགས་ཀྱི་སྒོམ་སྤང་དང་ཟག་མེད་དང་
གསུམ་གྱི་དང་། གསུམ་པ་ཡན་གྱི་སྒོམ་སྤང་སྡུག་ཀུན་མཐོང་སྤང་དེ་གཟུགས་ཀྱི་སྡུག་ཀུན་སྒོམ་སྤང་ཟག་མེད་བཞི་
དང་། འགོག་ལམ་མཐོང་སྤང་དེ་བཞི་བོ་དེ་དང་། རང་རང་གི་དེ་ལྔའི་ཡུལ་ལོ།། འདོད་པའི་ཕྲ་རྒྱས་སོ་དྲུག་ལས།
རིས་ལྔའི་མ་རིག་པ་དོར་བའི་སོ་གཅིག་དང་། ཀུན་དཀྲིས་བཅུ་སྟེ་འདོད་པའི་ཟག་པ་ཞེ་གཅིག་ལས། འཕགས་པ་
འདོད་པའི་ཆགས་བྲལ་ལས་ཉམས་ཚེ། ཀུན་དཀྲིས་བཅུ་སྒོམ་སྤང་གསུམ་སྟེ་བཅུ་གསུམ་རྙེད། སོ་སྐྱེ་འདོད་པའི་
ཆགས་བྲལ་ལས་ཉམས་ཚེ་ཞེ་གཅིག་རྙེད་དོ། ། ཆགས་བཅས་པའི་སྒོམ་ལམ་པ་ཀུན་དཀྲིས་བཅུ་སྒོམ་སྤང་གསུམ་སྟེ་
བཅུ་གསུམ་ལྡན། དེ་འདྲ་བའི་འགོག་པ་ཆོས་ཤེས་སོགས་བཞི་དང་། ཀུན་འབྱུང་ཆོས་ཤེས་སོགས་བཞི་དང་།
སྡུག་བསྔལ་ཆོས་ཤེས་སོགས་བཞི་དང་། ཆགས་བཅས་པའི་སོ་སྐྱེ་རྣམས། རིམ་བཞིན་བཅུ་གསུམ་པོ་དེ་དང་།
ལམ་བདེན་གྱི་བདུན་དང་ཉི་ཤུ། འགོག་པའི་དྲུག་སྟེ་ཉེར་དྲུག ཀུན་འབྱུང་གི་དྲུག་དང་སོ་གཉིས། སྡུག་བསྔལ་
གྱི་དགུ་དང་ཞེ་གཅིག་དང་ལྡན་ནོ། ། ཆགས་བཅས་པའི་ཀུན་འགོག་གི་ཆོས་ཤེས་དང་། ལམ་ཆོས་ཤེས་དང་སྡུག་
བསྔལ་ཆོས་ཤེས་དང་། འཕགས་པ་འདོད་ཉོན་སྤངས་ཚེ་རིམ་བཞིན་དྲུག་རེ་དང་། བདུན་དང་དགུ་དང་བཅུ་
གསུམ་སོ་སྐྱེ་འདོད་ཉོན་སྤངས་ཚེ་ཞེ་གཅིག་གཏོང་ངོ༌། གོང་མའི་ཕྲ་རྒྱས་རེ་གཉིས་ལས། མ་རིག་པ་བཅུ་དོར་པའི་
ལྷག་མ་ནི་སྲིད་པའི་ཟག་པ་ལྔ་གཉིས་ཡིན་ལ། ཁམས་གསུམ་གྱི་རིས་ལྔའི་མ་རིག་པ་མ་རིག་པའི་ཟག་པ་བཅོ་ལྔ།
དེ་དག་གི་རྙེད་སྔོན་གཏོང་ཚུལ་སོགས་གོ་སླའོ། ། འདོད་ཆགས། ཁོང་ཁྲོ། ང་རྒྱལ། མ་རིག་པ། ཐེ་ཚོམ། ལྟ་
བ་དང་། མཆོག་འཛིན། ཕྲག་དོག སེར་སྣ་སྟེ། ཀུན་སྤྱོད་དགུ་ལས། སྲིད་ཉོན་གྱིས་དགྲ་བཅོམ་ཉམས་ཚེ།
འདོད་ཆགས། ང་རྒྱལ། མ་རིག་པ། གསུམ་རྙེད། འདོད་པའི་ཆགས་བྲལ་ལས་ཉམས་ཚེ། ཕྲག་དོག སེར་
ན། ཁོང་ཁྲོ་གསུམ་རྙེད། འདོད་ཉོན་གྱིས་དགྲ་བཅོམ་ལས་ཉམས་ཚེ། སྔར་གྱི་དྲུག་རྙེད་དོ། ། ཕྱིར་མི་འོང་
འདོད་ཆགས། ང་རྒྱལ། མ་རིག་པ་གསུམ་ལྡན། འདོད་ཉོན་ཙམ་སྤངས་པའི་སོ་སྐྱེ་དང་། དེ་འདྲ་མཐོང་ལམ་
པ་མན་དང་། ཆགས་བཅས་པའི་སྒོམ་ལམ་པ་རྣམས་རིམ་བཞིན་འདོད་པའི་གསུམ་དོར་བའི་ལྷག་མ་དྲུག མཐོང་
སྤང་གསུམ་དོར་བའི་ལྷག་མ་དྲུག་དང་ལྡན། ཆགས་བཅས་མཐོང་ལམ་པ་མན་དགུ་དང་ལྡན་ནོ། ། འདོད་ཉོན་
སྤངས་པ་དང་། ལམ་རྗེས་ཤེས་དང་། དགྲ་བཅོམ་ཐོབ་ཚེ་རིམ་བཞིན་འདོད་པའི་གསུམ་དང་། མཐོང་སྤང་
གསུམ་དང་། འདོད་ཆགས། ང་རྒྱལ། མ་རིག་པ་གསུམ་གཏོང་ངོ་། ཀུན་དཀྲིས་བཅུ། དྲི་མ་དྲུག་སྟེ་ཉེ་ཉོན་

• 394 • ཆོས་མངོན་པ་མཛོད་ཀྱི་རྙེད་གཏོང་།
སམས -- - -- - -
བཅུ་དྲུག་ལས། དང་པོའི་ཆགས་བྲལ་ལས་ཉམས་ཚེ་གཡོ་སྒྱུ་གཉིས་རྙེད། གཉིས་པ་ཡན་ཆད་ཀྱི་ཉོན་མོངས་ཀྱིས་
དགྲ་བཅོམ་ཉམས་ཚེ། རྨུགས་རྒོད་རྒྱགས་པ་གསུམ་རྙེད། ་ དང་པོའི་ཉོན་མོངས་ཀྱིས་དགྲ་བཅོམ་ཉམས་ཚེ།
གསུམ་པོ་དེ་དང་གཡོ་སྒྱུ་ལྔ་རྙེད། འདོད་པའི་ཆགས་བྲལ་ཉམས་ཚེ་ལྔ་བོ་དེ་དོར་བའི་བཅུ་གཅིག་རྙེད། འདོད་
ཉོན་གྱིས་དང་པོའི་ཆགས་བྲལ་ལས་ཉམས་ཚེ་བཅུ་གཅིག་པོ་དེ་དང་། གཡོ་སྒྱུ་སྟེ་བཅུ་གསུམ་རྙེད། འདོད་ཉོན་གྱི་
དགྲ་བཅོམ་ཉམས་ཚེ་བཅུ་དྲུག་རྙེད་དོ། གཡོ་སྒྱུ་སྤངས་པའི་ཕྱིར་མི་འོང་སྟེ་འདོད་ཆགས། ང་རྒྱལ། མ་རིག་པ་
གསུམ་ལྡན། དེ་གཉིས་མ་སྤངས་པའི་ཕྱིར་མི་འོང་སྟེ་གསུམ་དང་གཡོ་སྒྱུ་སྟེ་ལྔ་ལྡན། ཆགས་བཅས་པ་བཅུ་དྲུག་
དང་ལྡན་ནོ། དང་པོའི་ཉོན་མོངས་སྤངས་ཚེ་གཡོ་སྒྱུ་གཉིས་གཏོང་། དགྲ་བཅོམ་ཐོབ་ཚེ་རྨུགས་རྒོད་རྒྱགས་པ་
གསུམ་གཏོང་། འདོད་ཉོན་སྤངས་ཚེ་འདོད་པའི་བཅུ་གཅིག་གཏོང་ངོ་། ། འདོད་པའི་སྡུག་ཀུན་གྱི་ཀུན་འགྲོ་
མིན་པ་བརྒྱད་གོང་མའི་སྡུག་ཀུན་སུམ་ཅུ་ཁམས་གསུམ་གྱི་འགོག་ལམ་གྱི་ལོག་ལྟ་ཐེ་ཚོམ་བཅུ་གཉིས་ཏེ་དམིགས་པ་
ཤེས་པས་སྤངས་པ་ལྔ་བཅུ་ལས། སོ་སྐྱེ་འདོད་པའི་ཆགས་བྲལ་ལས་ཉམས་ཚེ་འདོད་པའི་བཅུ་གཉིས་རྙེད། སོ་སྐྱེ་
；་་་
གཟུགས་ཀྱི་ཆགས་བྲལ་ལས་ཉམས་ཚེ་གཟུགས་ཀྱི་བཅུ་དགུ་རྙེད། འདོད་ཉོན་གྱིས་གཟུགས་ཀྱི་ཆགས་བྲལ་ལས་
ཉམས་ཚེ་འདོད་གཟུགས་ཀྱི་སོ་གཅིག་རྙེད་དོ། ། གཟུགས་ཉོན་སྤངས་པའི་འགོག་པ་རྗེས་ཤེས་པ་སོགས་བཞི་
གཟུགས་མེད་ལམ་གྱི་གཉིས་ལྡན། དེ་འདྲ་བའི་ཀུན་འབྱུང་རྗེས་ཤེས་པ་སོགས་བཞི་གཟུགས་མེད་འགོག་ལམ་གྱི་
བཞི། ཆགས་བཅས་པའི་ལམ་ཆོས་ཤེས་དང་རྗེས་བཟོད་ཀྱི་ཚེ་གོང་མའི་ལམ་གྱི་བཞི་ལྡན། ཆགས་བཅས་པའི་
འགོག་པ་རྗེས་ཤེས་དང་ལམ་ཆོས་བཟོད་ཀྱི་ཚེ་ཁམས་གསུམ་གྱི་ལམ་གྱི་དྲུག་ལྡན། འདོད་ཉོན་སྤངས་པའི་ཀུན་
འབྱུང་རྗེས་ཤེས་སོགས་བཞི་གོང་མའི་འགོག་ལམ་གྱི་བརྒྱད་ལྡན། གཟུགས་ཉོན་སྤངས་པའི་སྡུག་བསྔལ་རྗེས་ཤེས་
-སོགས་བཞི་གཟུགས་མེད་ཀུན་འགོག་ལམ་གྱི་བཅུ་ལྡན། ཆགས་བཅས་པའི་ཀུན་འབྱུང་རྗེས་ཤེས་དང་འགོག་པ་
ཆོས་བཟོད་ཀྱི་ཚེ་ཁམས་གསུམ་གྱི་འགོག་ལམ་གྱི་བཅུ་གཉིས་ལྡན། གཟུགས་ཉོན་སྤངས་པའི་སྡུག་བསྔལ་རྗེས་
བཟོད་མན། གཟུགས་མེད་ཀྱི་བཅུ་དགུ་ལྡན། འདོད་ཉོན་སྤངས་པའི་སྡུག་བསྔལ་རྗེས་ཤེས་པ་སོགས་བཞི་གོང་
མའི་ཀུན་འགོག་ལམ་གྱི་ཉི་ཤུ་ལྡན། ཆགས་བཅས་པའི་ཀུན་འབྱུང་ཆོས་ཤེས་དང་། རྗེས་བཟོད་པ་ཉི་ཤུ་བོ་དེ་དང་།
འདོད་པའི་འགོག་ལམ་གྱི་བཞི་སྟེ་ཉེར་བཞི་ལྡན། ཆགས་བཅས་པའི་སྡུག་བསྔལ་རྗེས་ཤེས་དང་། ཀུན་འབྱུང་
ཆོས་བཟོད་ཀྱི་ཚེ་ཉེར་བཞི་བོ་དེ་དང་འདོད་པའི་ཀུན་འབྱུང་གསུམ་སྟེ་ཉེར་བདུན་ལྡན། འདོད་ཉོན་ཙམ་སྤངས་
པའི་སྡུག་བསྔལ་རྗེས་བཟོད་མན་གོང་མའི་སོ་བརྒྱད་ལྡན། ཆགས་བཅས་པའི་སྡུག་བསྔལ་ཆོས་ཤེས་དང་རྗེས་
བཟོད་ཀྱི་ཚེ་འདོད་པའི་སྡུག་བསྔལ་གྱི་བཞི་དོར་བའི་ཞེ་དྲུག་ལྡན། ཆགས་བཅས་པའི་སྡུག་བསྔལ་ཆོས་བཟོད་མན་
ལྔ་བཅུ་ལྡན་ནོ། ། ཆགས་བཅས་པའི་ཆོས་ཤེས་ཕྱི་མ་གཉིས་དང་གཟུགས་ཉོན་སྤངས་པའི་རྗེས་ཤེས་ཕྱི་མ་གཉིས་ཀྱི་

ཆོས་མངོན་པ་མཛོད་ཀྱི་རྙེད་གཏོང་། •395 •
ཚེ་འགོག་ལམ་གྱི་གཉིས་རེ་གཏོང་། ཆགས་བཅས་པའི་ཀུན་འབྱུང་ཆོས་ཤེས་ཀྱི་ཚེ་གསུམ་གཏོང་། ཆགས་བཅས་
པའི་རྗེས་ཤེས་ཕྱི་མ་གཉིས་ཀྱི་ཚེ་གོང་མའི་འགོག་ལམ་གྱི་བཞི་རེ་གཏོང་། ཆགས་བཅས་པའི་སྡུག་བསྔལ་ཆོས་ཤེས་
ཀྱི་ཚེ་འདོད་པའི་སྡུག་བསྔལ་གྱི་ལྔ་གཏོང་། གཟུགས་ཉོན་སྤངས་པའི་ཀུན་འབྱུང་རྗེས་ཤེས་ཀྱི་ཚེ་གཟུགས་མེད་
ཀུན་འབྱུང་གི་དྲུག་གཏོང་། དེ་འདྲ་བའི་སྡུག་བསྔལ་རྗེས་ཤེས་ཚེ་གཟུགས་མེད་སྡུག་བསྔལ་གྱི་དགུ་གཏོང་། སོ་སྐྱེ་
འདོད་ཉོན་སྤངས་ཚེ་འདོད་པའི་བཅུ་གཉིས་དང་། གཟུགས་ཉོན་མ་སྤངས་པའི་ཀུན་འབྱུང་རྗེས་ཤེས་ཀྱི་ཚེ་གོང་
མའི་ཀུན་བབྱུང་གི་བཅུ་གཉིས་གཏོང་། དེ་འདྲ་བའི་སྡུག་བསྔལ་རྗེས་ཤེས་ཀྱི་ཚེ་གོང་མའི་སྡུག་བསྔལ་གྱི་བཅོ་
བརྒྱད་གཏོང་། སོ་སྐྱེ་གཟུགས་ཉོན་སྤངས་ཚེ་གཟུགས་ཀྱི་བཅུ་དགུ་གཏོང་ངོ༌། ། འདོད་པའི་སྐལ་བ་མི་ཉམས་
པའི་ཀུན་འགྲོ་དགུ་ནི་དམིགས་བའི་བཟོད་པས་སྤངས་པའི་དེ་དགུ་དང་། འདོད་པའི་འགོག་པའི་ལྟ་བ་མཆོག་
འཛིན་ཆགས་དང་ང་རྒྱལ་བཞི་འདོད་པའི་ལམ་སྤང་གི་ལྟ་བ་མཆོག་འཛིན་གཉིས་དང་ཆགས་སྡང་ང་རྒྱལ་ཁོང་ཁྲོ་
དོར་བའི་གོང་མ་གཉིས་ཀྱི་འགོག་ལམ་གྱི་བདུན་བདུན་སྟེ་ཉེར་གསུམ་པོ་དམིགས་པ་སྤངས་པས་སྤོང་བའི་ཉེར་
གསུམ་མོ། ། དེ་དག་གི་རྙེད་ཚུལ་སོགས་ནི་གོ་སླའོ། ། འགོག་ལམ་མཐོང་སྤང་གི་མ་རིག་པ་དྲུག་ནི་སྤོང་ཚུལ་
གསུམ་དུ་མ་བསྡུས་པ་མིན་ཏེ་ཟག་མེད་ལ་དམིགས་པའི་དེ་དྲུག་ནི་དངོས་ལ་ལོག་ཞུགས་ཡིན་པས་དང་པོ་དང་།
ཟག་བཅས་ཡུལ་ཅན་དྲུག་ནི་ལོག་པ་ལ་ལོག་ཞུགས་ཡིན་པས་མཐའ་མའི་སྟེ། མཆིམས་ཊཱིཀ་ལས། སྔར་བཤད་
པའི་འདོད་པའི་ཀུན་འགྲོ་དགུའི་སྐལ་བ་མཉམ་པའི་ཁམས་ཀུན་འགྲོ་རྣམས་ཀྱང་དམིགས་པ་ཤེས་པས་སྤོང་བ། དེ་
ལྟར་ན་ཐམས་ཅད་ཀྱང་དམིགས་པ་ཡོངས་སུ་ཤེས་པས་སྤོང་བས་རྩ་བ་ཅན་ཡིན་ནོ། ། ཞེས་པ་ལྟར་རོ། ། དེ་
གསུམ་གྱི་དང་པོ་གཉིས་ལ་མུ་བཞི་ཡོད། འདོད་པའི་སྡུག་ཀུན་དང་འགོག་པ་དང་ལམ་མཐོང་སྤང་སྤངས་པའི་
ཡོངས་ཤེས་གསུམ། གོང་མའི་དེ་གསུམ། ཐ་མའི་ཆ་མཐུན་ལྔ་སྤངས་པའི་དེ། གཟུགས་ཉོན་སྤངས་པའི་དེ།
ཟག་པ་ཀུན་ཟད་ཀྱི་དེ་དགུ་ལས། རྙེད་ཚུལ་སོགས་གོ་སླའོ། ། མི་སྡུག་པའི་ཏིང་ངེ་འཛིན་གྱི་ཡུལ་ལ་དམིགས་པའི་
ཉོན་མོངས་སྤངས་པ་འདོད་ཉོན་སྤངས་པ་དུས་མཉམ། དབུགས་འབྱུང་རྔུབ་སྒོམ་པའི་ཏིང་ངེས་འཛིན་གྱི་ཡུལ་ལ་
དམིགས་པའི་ཉོན་མོངས་སྤངས་བ་གསུམ་པའི་ཉོན་མོངས་སྤངས་བ་དུས་མཉམ། འཕགས་པ་གཟུགས་ཀྱི་ཉོན་
མོངས་སྤངས་ཚེ་དང་གཟུགས་ཉོན་སྤངས་པའི་ལམ་རྗེས་ཤེས་ཀྱི་ཚེ་དྲན་ཉེ་བཞི་ལས་ལུས་དྲན་ཉེ་ཙམ་ལ་དམིགས་
པའི་ཉོན་མོངས་སྤངས། ་ བྱང་ཕྱོགས་སོ་བདུན་རྫས་བཅུར་བསྡུས་ཏེ། དད་པ། བརྩོན་འགྲུས་དྲན་པ། ཤེས་
རབ། ཏིང་ངེ་འཛིན་བཏང་སྙོམས། དགའ་བ། རྟོགས་པ། ཚུལ་ཁྲིམས། ཤིན་སྦྱངས་ཏེ་བཅུ་ལས། དང་པོ་
ནི། དད་པའི་དབང་སྟོབས་གཉིས་དང་། གཉིས་པ་ནི། བརྩོན་འགྲུས་ཀྱི་དབང་སྟོབས་གཉིས་ཡང་དག་སྤོང་བ་
བཞི་བརྩོན་འགྲུས་ཡང་དག་བྱང་ཆུབ་ཡན་ལག་དང་བདུན། ཡང་དག་པའི་རྩོལ་བ་སྟེ་བརྒྱད། གསུམ་པ་ནི།

· 396 ， ཆོས་མངོན་པ་མཛོད་ཀྱི་རྙེད་གཏོང་། 
དྲན་པའི་དབང་སྟོབས་གཉིས་ཡང་དག་པའི་དྲན་པ་དང་དྲན་པ་ཡང་དག་བྱང་ཆུབ་ཀྱི་ཡན་ལག་སྟེ་བཞི། བཞི་བ་
ནི། དྲན་ཉེ་བཞི་ཤེས་རབ་དབང་སྟོབས་གཉིས་ཆོས་རབ་རྣམ་འབྱེད་བྱང་ཆུབ་ཡན་ལག་ཡང་དག་པའི་ལྟ་བ་སྟེ་
བརྒྱད། ལྔ་བ་ནི། རྫུ་འཕྲུལ་གྱི་རྐང་བ་བཞི་ཏིང་ངེ་འཛིན་གྱི་དབང་སྟོབས་གཉིས་ཡང་དག་པའི་ཏིང་ངེ་འཛིན་
བྱང་ཆུབ་ཀྱི་ཡན་ལག་སྟེ་བརྒྱད། དྲུག་པ་ནི། བཏང་སྙོམས་ཡང་དག་གཅིག་གོ ། བདུན་པ་ནི། དགའ་བ་ཡང་
དག་གཅིག བརྒྱད་པ་ནི། ཡང་དག་པའི་རྟོགས་པ་གཅིག དགུ་བ་ནི་ཡང་དག་པའི་དག་པས་མཐའ་འཚོ་བ་
གསུམ། བཅུ་བ་ནི། ཤིན་སྦྱངས་ཡང་དག་བྱང་ཆུབ་ཡན་ལག་གཅིག་གོ། ། བྱང་ཆུབ་དང་ལམ་གྱི་ཡན་ལག་ལ་
དམིགས་པའི་མཆོག་འཛིན་མེད་ཀྱང་ལྷག་མ་ཉེར་གཉིས་ལ་དམིགས་པའི་ལྟ་བ་གཏོང་བ་ལ་མཆོག་འཛིན་གཏོང་བ་
སྔོན་དུ་འགྲོ་དགོས་སོ། ། ལམ་རྗེས་ཤེས་ཀྱི་ཚེ་བྱང་ཆུབ་དང་ལམ་གྱི་ཡན་ལག་བཅོ་ལྔ་ལ་དམིགས་པའི་ཉོན་མོངས་
གཏོང་ལ། དགྲ་བཅོམ་ཐོབ་ཚེ་ལྷག་མ་ཉེར་གཉིས་ལ་དམིགས་པའི་ཉོན་མོངས་གཏོང་སྟེ་གཞན་ཡིན་པ་མེད་
དོ། ། ཆོས་ཤེས་རྗེས་ཤེས་བདེན་བཞིའི་ཤེས་པ་བཞི། ཀུན་རྫོབ་ཤེས་ཕ་རོལ་སེམས་ཤེས་ཟད་ཤེས་མི་སྐྱེ་ཤེས་ཏེ་
ཤེས་པ་བཅུའོ། ། ཕ་རོལ་སེམས་ཤེས་ལས་གཞན་པའི་ཁམས་གསུམ་གྱི་ཀུན་རྫོབ་ཤེས་པ་ལ་དེ་བཅུའི་ཀུན་རྫོབ་ཤེས་
པ་གཅིག་ཙམ་ཡོད། གཟུགས་ཀྱི་སས་བསྡུས་ཀྱི་ཀུན་རྫོབ་ཤེས་པ་དང་ཕ་རོལ་སེམས་ཤེས་རེ་རེ་ལ་ཀུན་རྫོབ་དང་
སེམས་ཤེས་གཉིས། འདོད་པའི་ལམ་ཤེས་ལ་ལམ་ཤེས་དང་རྗེས་ཤེས་རང་དང་གསུམ་གོང་མའི་ལམ་བདེན་དུ་གྱུར་
བའི་ཕ་རོལ་སེམས་ཤེས་ལ་ལམ་ཤེས་རྗེས་ཤེས་རང་དང་གསུམ། འདོད་པའི་སྡུག་ཀུན་འགོག་པ་གོང་མའི་དེ་
གསུམ་ཟག་མེད་སེམས་ཤེས་བདུན་གྱི་དང་པོ་གསུམ་ལ་ཟད་པ་མི་སྐྱེས་ཆོས་ཤེས་རང་རང་དང་བཞི། བར་བ་
གསུམ་ལ་ཟད་མི་སྐྱེ་རྗེས་ཤེས་རང་རང་དང་བཞི། ཐ་མ་ལ་ཆོས་རྗེས་ལམ་ཤེས་རང་དང་བཞི། སྡུག་ཀུན་འགོག་པ་
སེམས་ཤེས་བཞིའི་དང་པོ་གསུམ་ཟད་མི་སྐྱེ་ཆོས་རྗེས་ཤེས་རང་དང་ལྔ། ཆོས་རྗེས་ལམ་ཀུན་རྫོབ་རང་དང་ལྔ།
ལམ་ཤེས་འདོད་པའི་ཟད་མི་སྐྱེའི་ཤེས་གོང་མའི་ཟད་མི་སྐྱེ་ཤེས་ལྔའི་དང་པོར་ཆོས་རྗེས་སེམས་ཤེས་ཟད་མི་སྐྱེ་རང་
དང་དྲུག བར་བ་གཉིས་ལ་ཆོས་བདེན་བཞི་རང་དང་དྲུག རྗེས་བདེན་བཞི་རང་དང་དྲུག ཟད་མི་སྐྱེ་ཤེས་
གཉིས་ལ་ཆོས་རྗེས་བདེན་བཞིའི་ཤེས་རང་དང་བདུན་ཡོད། ཆོས་རྗེས་གཉིས་ལ་ཆོས་རྗེས་བདེན་བཞི་སེམས་ཤེས་
རང་དང་བརྒྱད། ཟག་མེད་ཤེས་པ་ལ་ཀུན་རྫོབ་མ་གཏོགས་དགུ། སྤྱིར་ཤེས་པ་ལ་བཅུ་ཡོད། བརྟག་མིན་དང་
ནམ་མཁའ་ཀུན་རྫོབ་གཅིག་པའི་ཡུལ་དང་། སྤྱིར་འདུས་བྱས་བེམ་ཤེས་ལྡན་མིན་འདུ་བྱེད་རྣམས་ཀུན་རྫོབ་ཟད་
མི་སྐྱེ་གསུམ་གྱི་དང་། སྤྱིར་འགོག་བདེན་དེ་ཀུན་རྫོབ་ཟད་མི་སྐྱེ་འགོག་པ་ཤེས་པ་སྟེ་བཞི་ཙམ་གྱི་དང་། འདོད་
པའི་འགོག་ལམ་ནི་ཆོས་ཀུན་རྫོབ་ཟད་མི་སྐྱེ་རང་རང་གི་ཤེས་པ་ལྔའི་དང་། གོང་མའི་འགོག་ལམ་གཉིས་ནི་རྗེས་
ཀུན་རྫོབ་ཟད་མི་སྐྱེ་རང་རང་གི་ཤེས་པ་ལྔའི་དང༌། འདོད་པའི་མཚུངས་ལྡན་དང་མཚུངས་ལྡན་མིན་པ་ནི་ཆོས་

ཆོས་མངོན་པ་མཛོད་ཀྱི་རྙེད་གཏོང་། • 397 .
སྡུག་ཀུན་ཀུན་རྫོབ་ཟད་མི་སྐྱེ་དྲུག་གི་དང་། གོང་མའི་མཚུངས་ལྡན་མཚུངས་ལྡན་མིན་པ་ནི་ཕྱི་མ་ལྔ་དང་རྗེས་ཤེས་
དྲུག་གི་དང་། གོང་འོག་གི་ཟག་མེད་ཀྱི་ཤེས་པ་ད་ལྟ་བ་དེ་སྡུག་ཀུན་དོར་བའི་སྔར་གྱི་བཞི་དང་ལམ་ཤེས་དང་ཕ་
རོལ་སེམས་ཤེས་དྲུག་གི་དང་། གཟུགས་ཀྱི་སེམས་ད་ལྟ་བ་དེ་རྗེས་ཤེས་སྡུག་ཀུན་ཟད་མི་སྐྱེ་ཤེས་པ་ཀུན་རྫོབ་ཤེས་པ་
སེམས་ཤེས་བདུན་གྱི་དང་། ལམ་རྗེས་ཤེས་ཀྱི་ཚེ་ཀུན་རྫོབ་གཅིག་ཙམ་ལ་དམིགས་ པའི་ མཆོག་འཛིན་དང་།
གཟུགས་ཉོན་མ་སྤངས་པའི་ཀུན་འབྱུང་རྗེས་ཤེས་ཀྱི་ཚེ་སེམས་ཤེས་གཅིག་ཙམ་ལ་དམིགས་པའི་མཆོག་འཛིན་དང་།
ཆགས་བཅས་པའི་ལམ་ཆོས་ཤེས་ཐོབ་ཚེ་དང་སོ་སྐྱེ་འདོད་ཉོན་སྤངས་ཚེ་ཆོས་ཤེས་ཙམ་ལ་དམིགས་པའི་ལྟ་བའི་ཀུན་
སྦྱོར་སྤང་། ལམ་རྗེས་ཤེས་ཀྱི་ཚེ་ཆོས་ཤེས་དོར་བའི་དགུ་ཙམ་ལ་དམིགས་པའི་ལྟ་བ་གཏོང་། ཆགས་བཅས་པའི་
ལམ་ཆོས་ཤེས་ཀྱི་ཚེ་དང་སོ་སྐྱེ་འདོད་ཉོན་སྤངས་ཚེ་ཆོས་ཤེས་ཙམ་ལ་དམིགས་པའི་ཉོན་མོངས་གཏོང་། ཕྱིར་མི་
འོང་གཟུགས་ཉོན་སྤངས་ཚེ་སེམས་ཤེས་དང་དགྲ་བཅོམ་ཐོབ་ཚེ་ཀུན་རྫོབ་ཤེས་པ་ཙམ་ལ་དམིགས་པའི་དེ་གཏོང་།
གཟུགས་ཉོན་མ་སྤངས་པའི་ལམ་རྗེས་ཤེས་ཀྱི་ཚེ། ཆོས་སེམས་ཀུན་རྫོབ་གསུམ་དོར་བའི་བདུན་ལ་དམིགས་པའི་
ཉོན་མོངས་གཏོང་། གཟུགས་ཉོན་སྤངས་པའི་ལམ་རྗེས་ཤེས་ཀྱི་ཚེ་ཆོས་ཀུན་རྫོབ་དོར་བའི་བརྒྱད་ལ་དམིགས་པའི་
ཉོན་མོངས་གཏོང་ངོ༌། ། གནས་དང་གནས་མིན་མཁྱེན་པ་དང་། ལས་དང་རྣམ་སྨིན་དང་། བསམ་གཏན་རྣམ་
ཐར་དང་། དབང་བོ་མཆོག་དམན་དང་། མོས་པ་སྣ་ཚོགས་དང་། ཁམས་སྣ་ཚོགས་དང་། ཀུན་ཏུ་འགྲོ་བ་དང་།
སྔོན་གནས་རྗེས་དྲན་དང་། འཆི་འཕོ་སྐྱེ་བ་དང་། ཟག་ཟད་མཁྱེན་པའི་སྟོབས་དང་བཅུ་ལས། བརྒྱད་དགུ་
གཉིས་ལ་དམིགས་པའི་ལྟ་བ་མཆོག་འཛིན་ཉམས་སུ་གཏོང་། ལྷག་མ་བརྒྱད་ལ་དམིགས་པའི་ལྟ་བ་མཆོག་འཛིན་
གཉིས་ལས་མཆོག་འཛིན་སྔོན་དུ་གཏོང་དགོས། གཟུགས་ཉོན་སྤངས་ཚེ་བརྒྱད་དགུ་གཉིས་ལ་དམིགས་པའི་ཉོན་
མོངས་གཏོང་། དགྲ་བཅོམ་ཐོབ་ཚེ་ལྷག་མ་བརྒྱད་ལ་དམིགས་པའི་ཉོན་མོངས་གཏོང་ངོ༌། ། སྐྱེ་འཕགས་གཉིས་
དང་པོའི་ཉོན་མོངས་སྤངས་ཚེ་ངེས་ཚིག་སོ་རིག་ལ་དམིགས་པའི་ཉོན་མོངས་དང་། བཞི་བའི་ཉོན་མོངས་སྤངས་
ཚེ་ཆོས་སོ་རིག་ལ་དམིགས་པའི་དེ་གཏོང་། དགྲ་བཅོམ་ཐོབ་ཚེ་དོན་དང་སྤོབས་པ་ལ་དམིགས་པའི་ཉོན་མོངས་
གཏོང་ངོ་། ། དང་པོའི་ཉོན་མོངས་སྤངས་པའི་ལམ་རྗེས་ཤེས་ཀྱི་ཚེ་དང་པོའི་སྙོམས་འཇུག་ལ་དམིགས་པའི་ཉོན་
མོངས་སྤངས། ཕྱིར་མི་འོང་བསམ་གཏན་བཞིའི་ཉོན་མོངས་སྤངས་ཚེ་སྙོམས་འཇུག་རེ་རེར་དམིགས་པའི་ཉོན་
མོངས་རེ་གཏོང་། གཉིས་པ་དང་གསུམ་པ་དང་བཞི་བ་ལ་ཆགས་བྲལ་སྔོན་སོང་གི་ལམ་རྗེས་ཤེས་ཀྱི་ཚེ་སྙོམས་
འཇུག་དང་པོ་གཉིས་དང་གསུམ་དང་བཞི་ལ་དམིགས་པའི་ཉོན་མོངས་རིམ་བཞིན་གཏོང་། བསམ་གཏན་གྱི་
སྙོམས་འཇུག་བཞིའི་ནང་ནས་གཅིག་ཙམ་རྙེད་མ་ཐག་པའི་རྒྱུད་ཀྱི་སེམས་ད་ལྟར་བ་ལ་དམིགས་པའི་མ་རིག་པ་
དང༌། ཐེ་ཚོམ་སྤངས་མ་ཐག་པ་གཉིས་ལ་མུ་བཞི་ཡོད་དེ། བཞི་བའི་ཉོན་མོངས་སྤངས་མ་ཐག་པའི་ཕྱིར་མི་འོང་

• 398 • ཆོས་མངོན་པ་མཛོད་ཀྱི་རྙེད་གཏོང་།
- - ་་་་་་་་་་་་ས =
དང་། བཞི་བའི་ཉོན་མོངས་སྤངས་པའི་ལམ་རྗེས་ཤེས་དང་། གཟུགས་ཉོན་སྤངས་མ་ཐག་པའི་སོ་སྐྱེ་རྣམས་རིམ་
བཞིན་ནོ། །
ཞེས་པ་འདི་ནི་བཙུན་གཟུགས་དགེ་སློང་ཡེ་ཤེས་རྒྱ་མཚོས་བྲིས་པའོ། ། ་་་་་
ཨོཾ་སྭཱ་སྟི།
དགེ་ལྡན་ལུགས་བཟང་བཀྲ་ཤིས་འདབ་བརྒྱའི་ཚལ། །
རབ་བཞད་འགྲོ་ཀུན་ཕན་བདེའི་ཟིལ་དངར་ལ། །
སྤྱོད་ཕྱིར་ཆོས་སྡིངས་སྤྲིན་སྔོན་བ་གམ་ལས། །
ཆོས་སྦྱིན་བདུད་རྩིའི་གྲུ་ཆར་འདི་སྤྲོས་སོ། །
སརྦ་མངྒ་ལཾ། །

责任编辑 : 孜藏格勒
技术设计:杨旦华
封面题字 :柔毛·桑木旦尖措
封面设计:兴海:桑木旦尖措
释疑汇编
(下册)
益西嘉措大师著
柔增藏格勒 校订
香港天马图书有限公司出版
开本 16开印张 25.125 字数 6100千字
2001年11月第1版 2001年11月第1次印刷
印数:1 -2000
ISBN 962 -450 -159-9/D-43128(民文) 定价:25.00 元

དཔེ་སྒྲིག་འགན་འཁུར་བ། སྐལ་བཟང་དགེ་ལེགས།
པར་གཞི་ཇུས་འགོད་པ། གཡང་ལྡན་དཔལ།
མཚན་བྱང་ཡི་གེ་བ། རིག་སྨོན་བསམ་གཏན་རྒྱ་མཚོ།
མདུན་ཤོག་རི་མོ་བ། ། ཞིན་ཧེ་བསམ་གཏན་རྒྱ་མཚོ།
རྗེ་བཙུན་ཧོར་ཆེན་པ་ཡེ་ཤེས་རྒྱ་མཚོའི་
༄༅། ། 
དོགས་དཔྱོད་ཕྱོགས་བསྡུས།
(སྨད་ཆ)
རྗེ་བཙུན་ཡེ་ཤེས་རྒྱ་མཚོས་བརྩམས།
ཞང་ཀང་ཐེན་མཱ་དཔེ་སྐྲུན་ཀུང་ཟིས་པར་དུ་བསྐྲུན།
དེབ་ཚད16 པར་ཤོག25. 125 ཡིག་གྲངས6100།
༢༠༠༡ལོའི་ཟླ༡༡པར་པར་གཞི་དང་པོ་བསྒྲིགས།
༢༠༠༡ལོའི་ཟླ ༡༡ པར་ཐེངས་དང་པོ་དཔར། །
དཔར་གྲངས། 1 -2000
ISBN 962 --450 -159 =9
D•43128 (Ex) རིན་གོང་སྒོར: 25.00

